 Maũndũ moothe marĩa andũ a Isiraeli matindaga magĩĩka no ma tũhũ na matirĩ kĩguni. ungumania na haaro nocio meongagĩrĩra. Mathondekaga irĩĩkanĩro na Aasiria na makahũũra mbiacara na andũ a Misiri.”  MWATHANI arĩ na ũndũ arathitangĩra andũ a Juda; na nĩekũherithia bũrũri wa Isiraeli nĩ ũndũ wa mĩtugo ya andũ aaguo. Ekũmarĩha mũcaara kũringana na ũrĩa meekĩĩte.  Ithe wao Jakubu arĩ o nda ya nyina-rĩ, nĩagiyanaga na mũrũ wa nyina Esau, o mũrũ wa nyina ũrĩa maarĩ a mahatha. Rĩrĩa Jakubu aatuĩkire mũndũ mũgima nĩarũire na Ngai,  agĩkĩrũa na mũraika akĩmũhoota. Jakubu agĩkĩrĩra agĩthaithaga mũraika ũcio amũraathime. Na rĩĩrĩ, arĩ o kũu Betheli, Ngai agĩũka kũrĩ we akĩmwarĩria. Ũcio nĩ we MWATHANI Ngai Mwene Hinya Wothe, MWATHANI nĩrĩo rĩĩtwa rĩrĩa arĩgwetagwo narĩo rĩrĩa egũthaathaiyo. Njiarwa cia Jakubu, mwĩhokeei Ngai wanyu na mũmũcookerere. Rũmiai ũtugi na kĩhooto, na mwetagĩrĩre Ngai wanyu mũhooreire hingo ciothe. MWATHANI gũthiĩ o na mbere gũtuanĩra MWATHANI ekuuga atĩrĩ, “Andũ a Isiraeli maheenanagia o ta Akanaani, meendeete o kũheenia andũ arĩa meendagĩria na ratiri cia maheeni. Moigaga atĩrĩ, ‘Tũrĩ atongu, nĩtwĩgĩrĩire na indo nyingĩ. Gũtirĩ mũndũ ũngĩtũthitanga atĩ tũtongeete na njĩra ya magendo.’  No rĩĩrĩ, niĩ MWATHANI Ngai wanyu, ũrĩa wamũrutire bũrũri wa Misiri, nĩngũtũma mũtũũre hemainĩ rĩngĩ, o ta ũrĩa mwĩkaga thigũkũinĩ iria nyamũre.  “Ningĩ nĩndaarĩirie anabii na ngĩmaingĩhĩria cioneki, na ngĩkaania andũ aakwa hũthĩrĩĩte anabii acio. No rĩĩrĩ, Gileadi no mĩhianano ĩthaathayagio kuo, na arĩa mamĩthaathayagia no megũkua. Kũu Giligali nĩkuo ndeegwa irutagwo magongoona, no igongoona ciakuo igũtuĩka ta hĩba cia mahiga gĩthakainĩ.   “Jakubu oorire agĩthiĩ bũrũri wa Mesopotamia; na nĩ geetha egĩĩre na mũtumia, agĩkĩandĩkwo wĩra wa kũrĩithia ng'ondu.  Naake MWATHANI agĩtũma mũnabii akarute andũ a Isiraeli kuuma Misiri kũrĩa maatuĩtwo ngombo na amamenyagĩrĩre. Andũ a Aisiraeli nĩmaraakarĩĩtie MWATHANI mũno; maagĩrĩirwo no kũũragwo nĩ ũndũ wa waganu wao. MWATHANI nĩekũmaherithia nĩ ũndũ wa gĩconoko kĩrĩa mamũreehithĩirie.”