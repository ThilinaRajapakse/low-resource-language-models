 Ihooya rĩa kũũria ũteithio#. Thaburi ĩno yandĩkirwo nĩ Daudi. MWATHANI, nĩ nginya rĩ ũgũtũũra ũriganĩirwo nĩ niĩ? Ũgũtũũra nginya tene ũriganĩirwo nĩ niĩ? Nĩ nginya rĩ ũgũtũũra ũhithĩĩte ũthiũ waku? Nĩ nginya rĩ ngũtũũra njiguaga ruwo rohoinĩ wakwa, na ngaikaraga ndĩ na kĩeha ngoroinĩ yakwa ũtukũ na mũthenya? Thũ ciakwa-rĩ, igũtũũra ihootaga nginya rĩ?  Ndora, na ũnjookerie, MWATHANI Ngai wakwa Cookeria maitho maakwa hinya ndikaae gũkoma toro wa gĩkuũ, thũ ciakwa itikoige atĩrĩĩrĩ, “Nĩtwamũtooria;” igĩkenerere kũng'aũkana gwakwa.  Niĩ-rĩ, ũtugi waku nĩguo ndĩhokeete; ngoro yakwa nĩrĩcanjamũka rĩrĩa wee ũrĩhonokia. Nĩngũinĩra MWATHANI, nĩ ũndũ nĩanjĩkĩĩte wega mũno.