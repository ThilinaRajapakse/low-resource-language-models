GŨTAARĨRIA Mũnabii Mika aarĩ kuo hĩndĩ ĩmwe na mũnabii Isaia, na oimĩĩte itũũrainĩ rĩarĩ Juda, ũthamaki wa mwena wa na kĩanda. We nĩetĩkĩĩtie atĩ Juda kwarĩ hakuhĩ kũgĩa na mũthiro mũnene ũhaana ta ũrĩa Amosi aarathĩĩte ũkoniĩ Isiraeli, ũthamaki wa mwena wa na rũgongo. Gĩtũmi o ta kĩu, nokĩo gĩgũtũma Ngai aherithie andũ a ũthamaki wa Juda nĩ ũndũ wa kũrangĩrĩria ihooto cia andũ. No rĩĩrĩ, ndũmĩrĩri ya Mika ĩrĩ na cionereria njega cia kĩĩrĩgĩrĩro kĩa matukũ ma thuutha. Icunjĩ iria cia bata thĩinĩ wa ibuku rĩĩrĩ nĩ iria irĩ na mbica ya thaayũ wa thĩ yothe ĩrĩ rungu rwa ũthamaki wa Ngai (.-); ũrathi ũkoniĩ mũthamaki mũnene ũrĩa ũkoima rũciaroinĩ rwa Daudi areehere rũũrĩrĩ thaayũ (.-a); na kamũhari ga ., karĩa koigaga na njĩra nguhĩ ũrĩa anabii a Isiraeli moigaga: “Ũndũ ũrĩa MWATHANI eendaga kuuma kũrĩ ithuĩ nĩ: Gwĩka maũndũ ma kĩhooto, gũtugana, na gũtũũra wĩnyiihĩĩtie wĩ na ngwatanĩro na Ngai witũ.” Maũndũ marĩa marĩ ibukuinĩ rĩĩrĩ Gũtuĩrwo kwa andũ a Isiraeli na a Juda .--. Gũcookio mũciĩ na thaayũ .--. Ndũmĩrĩri ya gũkaanania na ya kĩĩrĩgĩrĩro .--.