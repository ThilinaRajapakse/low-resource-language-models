 Kwĩhoka MWATHANI#. Thaburi ĩno yandĩkirwo nĩ Daudi. Harĩ MWATHANI nĩ ho ndĩtharĩire. Mũgũkĩnjĩĩra atĩ nyũmbũke o ta kanyoni njũrĩre irĩmainĩ#. Njũrĩre irĩmainĩ: Kana; njũrĩre irĩmainĩ ciakwa. nĩkĩ? Nĩ ũndũ andũ arĩa ooru nĩmoeete moota maao, makahagĩka mĩguĩ makamĩerekeria andũ arĩa atheru ngoro mamarathe marĩ ndumainĩ. Nĩ atĩa mũndũ ũrĩa mũthingu angĩhota gwĩka mũthingi wake ũngĩharaganio?  MWATHANI arĩ thĩinĩ wa Hekaarũ yake theru, gĩtĩ gĩake kĩrĩ o igũrũ matuinĩ; Maitho maake nĩmoonaga andũ o kũrĩa guothe mangĩkorwo marĩ akamenya ũrĩa wothe mareeka. MWATHANI nĩathimaga andũ arĩa athingu o na arĩa ooru; andũ arĩa meendeete kũhũthĩra hinya nĩamathũire na ngoro yake yothe. Nĩakoirĩria andũ arĩa ooru makara#. Makara: Kĩhibirania kiugaga mĩtego. maakanĩĩte magatuunĩha, o na ũbiriiti ũgwakana; akaamareehithĩria rũhuuho rũhiũ amaherithie naruo. Tondũ MWATHANI nĩ mũthingu na maũndũ ma ũthingu no mo eendeete; andũ arĩa mameekaga-rĩ, nĩ o makoona ũthiũ wake.