 Ũremi wa Saũlũ Na rĩĩrĩ, Saũlũ aarĩ na mĩaka mĩrongo ĩtatũ#. Mĩaka mĩrongo ĩtatũ: Ũhoro ũyũ ti mũgwete maandĩkoinĩ ma Kĩhibirania, no nĩũgweteetwo maandĩkoinĩ mamwe marĩa maacookire kwandĩkwo thuuthainĩ na rũthiomi rwa Kĩngiriki. Rora Atũ .. rĩrĩa aambĩrĩirie gũthamaka; na aathamakĩire Aisiraeli mĩaka mĩrongo ĩna na ĩĩrĩ.#. Mĩaka mĩrongo ĩna na ĩĩrĩ: Ũhoro ũyũ ti mũgwete maandĩkoinĩ ma Kĩhibirania, no nĩũgweteetwo maandĩkoinĩ mamwe ma marĩa ma tene. Maandĩko ma Kĩhibirania moigaga mĩaka ĩĩrĩ. Rora Atũ .. Saũlũ agĩgĩthuura arũme ngiri ithatũ (,), nao arũme ngiri igĩrĩ (,) thĩinĩ wa acio magĩikara naake Mikimashi, o na bũrũriinĩ ũrĩa ũrĩ irĩma wa Betheli; na angĩ ngiri ĩmwe (,) magĩikara na mũũrũwe Jonathani kũu Gibea bũrũriinĩ wa mũhĩrĩga wa Benjamini. Acio angĩ akĩmeera mainũke o mũndũ gwake. Naake Jonathani akĩũraga mũnene wa kambĩ#. Akĩũraga mũnene wa kambĩ: Kana akĩhũũra kambĩ. ya Afilisiti ĩrĩa yarĩ Geba, nao Afilisiti oothe makĩigua ũhoro ũcio. Saũlũ agĩtũma ndungata ikahuuhe tũrumbeeta bũrũriinĩ wothe ciĩte Ahibirania mooke mbaarainĩ. Aisiraeli oothe makĩmenyithio atĩ Saũlũ nĩoragĩĩte mũnene wa kambĩ ya Afilisiti, na atĩ Afilisiti nĩmaamathũũrĩĩte mũno. Nao andũ magĩgĩĩtĩkania na Saũlũ magĩthiĩ oothe hamwe kũrĩa aarĩ Giligali. Nao Afilisiti magĩkĩũngana nĩguo makahũũrane na Aisiraeli; maarĩ na ngiri mĩrongo ĩtatũ (,) cia ngaari cia mbarathi, ngiri ithathatũ (,) cia thigari cia mbarathi, na thigari nyingĩ o ta ũrĩa mũthanga ũrĩa ũrĩ rũteereinĩ rwa iria ũigana. Magĩgĩthiĩ Mikimashi, kũrĩa kwarĩ na mwena wa irathĩro wa Bethaveni, na makĩamba hema ciao ho. Rĩrĩa andũ a Aisiraeli moonire atĩ me handũ hooru mũno, (tondũ andũ nĩmaahatĩrĩirio mũno), Aisiraeli amwe magĩkĩĩhitha ngurungainĩ, angĩ marimainĩ, angĩ ndwaroinĩ cia mahiga, angĩ ithakainĩ, na angĩ marimainĩ ma maaĩ. Arĩa angĩ makĩringa rũũĩ rwa Jorodani magĩthiĩ bũrũriinĩ wa Gadi na Gileadi. Naake Saũlũ aarĩ o Giligali, nao andũ arĩa maarĩ naake no kũinaina mainainaga nĩ guoya.  Agĩgĩeterera Samũeli mĩthenya mũgwanja ta ũrĩa aamwathĩĩte, no Samũeli nginyagia hĩndĩ ĩyo ndookĩĩte kũu Giligali. Nao andũ makĩambĩrĩria gũtiganĩria Saũlũ. Kwoguo akĩmeera atĩrĩ, “Ndeehereei magongoona ma njino na ma thaayũ.” Agĩkĩruta igongoona rĩa njino. Na rĩĩrĩ, o hĩndĩ ĩrĩa aarĩĩkagia kũruta igongoona rĩu, Samũeli agĩkinya. Saũlũ agĩgĩthiĩ kũmũtũnga na kũmũgeithia. No we Samũeli akiuga atĩrĩ, “Nĩ atĩa ũguo wĩkĩĩte?” Saũlũ agĩcookia atĩrĩ, “Andũ nĩkũũndiganĩria mekũndiganagĩria, nawe ndũgũkinyĩĩte rĩrĩa woigĩĩte nĩũgũkinya. Ningĩ-rĩ, Afilisiti nĩkũũngana maroongana Mikimashi. Kwoguo ndagĩciiria atĩrĩ, ‘Afilisiti makĩhota kũhithũkĩra gũũkũ Giligali, na ndirĩ ndĩrathaitha MWATHANI nĩguo twĩtĩkĩrĩke nĩ we.’ Nĩ ũndũ ũcio ndaigua no nginya ndute igongoona.” Samũeli agĩkĩmũcookeria atĩrĩ, “Ũndũ ũcio wĩkire uuma wa ũrimũ. Ndũnaathĩkĩra watho ũrĩa MWATHANI Ngai waku aakũheire. Ũngĩwathĩkĩire-rĩ, nĩangĩagwĩtĩkĩria wee na njiarwa ciaku mũthamakĩre Isiraeli tene na tene.  No rĩu, ũthamaki waku ndũthiĩ na mbere; MWATHANI nĩacarĩĩtie mũndũ ũrĩa mangĩiguana naake akamũtua mũtongoria wa andũ aake; tondũ ndũnarũmĩrĩra ũrĩa MWATHANI aagwathire.” Naake Samũeli akiuma Giligali agĩthiĩ Gibea#. Agĩthiĩ Gibea: Maandĩko mangĩ moigaga “Samũeli ... agĩthiĩ” matekũgweta na kũrĩa aathiire; namo maandĩko mamwe makoiga atĩ Saũlũ nĩ we wathiire Gibea, no ti Samũeli. itũũra rĩarĩ bũrũriinĩ wa Benjamini. Naake Saũlũ agĩgĩtara andũ arĩa aarĩ nao hau, nao maarĩ ta arũme magana matandatũ (). Saũlũ na mũũrũwe Jonathani na andũ arĩa maarĩ hamwe nao makĩamba hema ciao Geba kũrĩa kwarĩ bũrũriinĩ wa Benjamini, nao Afilisiti makĩamba hema ciao Mikimashi. Nacio thigari cia Afilisiti igĩkiuma kambĩinĩ yacio irĩ ikundi ithatũ igĩthiĩ igĩtharĩkagĩra ta ũũ: gĩkundi kĩa mbere gĩgĩthiĩ kĩerekeire Ofira kũrĩa kwarĩ bũrũriinĩ wa Shuali, gĩa keerĩ nakĩo gĩgĩthiĩ kĩerekeire Bethi Horoni, nakĩo gĩa gatatũ gĩgĩthiĩ kĩerekeire na mũhakainĩ ũrĩa wang'ethanĩire na gĩtuamba kĩa Zeboimu kĩroreete werũinĩ. Na rĩĩrĩ, gũtiarĩ mũturi o na ũmwe thĩinĩ wa Isiraeli tondũ Afilisiti nĩmaagereetie mũno kuona atĩ Ahibirania matiathondekaga hiũ cia njora o na matimũ. -(Aisiraeli maathiaga kũrĩ Afilisiti makanoorerwo mĩraaũ, macembe, mathanwa, tũhiũ na cuuma ci na mĩtheece ĩrĩa maahũthagĩra gũtũma ndeegwa ciao ihiũhahiũhe. Nĩmaarutaga irĩhi rĩniini rĩrĩa mekũnoorerwo indo icio.) Na kwoguo mũthenya wa mbaara gũtiarĩ mũthigari o na ũmwe Mũisiraeli warĩ na rũhiũ kana itimũ tiga Saũlũ na mũũrũwe Jonathani. Afilisiti magĩkĩrekia mbũtũ ya thigari ĩkagitĩre mwanya wa Mikimashi.