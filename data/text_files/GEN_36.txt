 Njiarwa cia Esau (Maũ .-) Ici nĩcio njiarwa cia Esau ũrĩa wĩtagwo na rĩĩtwa rĩngĩ Edomu.  Esau aahikĩĩtie atumia Akanaani na nĩ o: Ada, mwarĩ wa Eloni ũrĩa Mũhiti; na Oholibama, mwarĩ wa Ana mũrũ#. Mũrũ: Maandĩko ma Kĩhibirania moigaga “Mwarĩ.” wa Zibeoni ũrĩa Mũhivi;  na Basemathi mwarĩ wa Ishumaeli na nĩ mwarĩ wa nyina na Nebaiothi. Ada aaciarire Elifazi, Basemathi agĩciara Reueli, naake Oholibama agĩciara Jeushi, Jalamu na Kora. Aariũ acio oothe a Esau maaciarĩirwo bũrũriinĩ wa Kanaani. Na rĩĩrĩ, Esau nĩakĩoire atumia aake, ciana ciake na andũ oothe a mũciĩ wake, o hamwe na mahiũ maake na indo ciothe iria aathũkũmĩĩte bũrũriinĩ wa Kanaani, akĩeherera mũrũ wa nyina Jakubu, agĩthiĩ bũrũri ũngĩ. Oimire kuo nĩ tondũ kũrĩa we na Jakubu maatũũraga gũtiamaiganaga; maarĩ na mahiũ maingĩ, na matingĩakĩhotire gũthiĩ na mbere gũikara hamwe. Kwoguo Esau agĩtũũra bũrũri ũrĩa wĩ irĩma wa Edomu. Ici nĩcio njiarwa cia Esau, ithe wa Aedomu: - Mũtumia wa Esau ũrĩa wetagwo Ada aamũciarĩire mũũriũ ũmwe wetagwo Elifazi. Naake Elifazi aarĩ ithe wa aariũ ataano: Temani, Omari, Zefo, Gatamu na Kenazi. Naake Timina, ũrĩa warĩ mũtumia wa kũigwo wa Elifazi, agĩciara Amaleki. Mũtumia wa Esau ũrĩa wetagwo Basemathi aamũciarĩire o mũũriũ ũmwe wetagwo Reueli. Naake Reueli aarĩ ithe wa aariũ ana: Nahathu, Zera, Shama na Miza. Naake mũtumia wa Esau ũrĩa wetagwo Oholibama, ũrĩa warĩ mwarĩ wa Ana mũrũ wa Zibeoni, aamũciarĩire aariũ atatũ: Jeushi, Jalamu na Kora. Ici nĩcio mbarĩ iria cioimire harĩ Esau. Mũrũ wa Esau wa mbere ũrĩa wetagwo Elifazi nĩ we warĩ ithe wa mbarĩ ya Temani, Omari, Zefo, Kenazi, Kora, Gatamu, na Amaleki. Mbarĩ icio ciothe cioimĩĩte harĩ mũtumia wa Esau ũrĩa wetagwo Ada. Mũrũ wa Esau ũrĩa wetagwo Reueli nĩ we warĩ ithe wa mbarĩ ya Nahathu, Zera, Shama, na Miza. Mbarĩ icio ciothe cioimĩĩte harĩ mũtumia wa Esau ũrĩa wetagwo Basemathi. Ici nĩcio mbarĩ cia Esau na mũtumia wake Oholibama, mwarĩ wa Ana: Jeushi, Jalamu, na Kora. Mbarĩ icio ciothe cioimĩĩte harĩ Esau. Njiarwa cia Seiru (Maũ .-) -Andũ arĩa maatũũraga bũrũri wa Edomu kĩambĩrĩria magayanĩĩtio na mĩhĩrĩga ĩrĩa yarĩ ndĩra cia njiarwa ici cia Mũhori wetagwo Seiru: Lotani, Shobali, Zibeoni, Ana, Dishoni, Ezeri na Dishani. Lotani aarĩ ithe wa mbarĩ ya Hori na ya Hemani. (Lotani aarĩ na mwarĩ wa nyina wetagwo Timina) Shobali aarĩ ithe wa mbarĩ ya Alivani, Manahathu, Ebali, Shefo, na ya Onamu. Zibeoni aarĩ ithe wa aariũ eerĩ: Aia na Ana. (Ũyũ nĩ Ana ũrĩa wonire ithima cia maaĩ mahiũ werũinĩ akĩrĩithia ndigiri cia ithe.) Ana aarĩ ithe wa Dishoni na mũirĩĩtu wetagwo Oholibama. Dishoni aarĩ ithe wa mbarĩ ya Hemudani, Eshibani, Ithirani, na ya Cherani. Ezeri nĩ we warĩ ithe wa mbarĩ ya Bilihani, Zaavani, na ya Akani.  Dishani aarĩ ithe wa mbarĩ ya Uzu na ya Arani. -Ĩno nĩ yo mĩhĩrĩga ya Ahori arĩa me bũrũriinĩ wa Edomu: Lotani, Shobali, Zibeoni, Ana, Dishoni, Ezeri, na Dishani. Athamaki a Edomu (Maũ .-) -Gũtaanagĩa athamaki bũrũriinĩ wa Isiraeli, athamaki aya nĩ o maathanaga bũrũriinĩ wa Edomu kũringana na ũrĩa marũmanĩrĩire: Bela mũrũ wa Beori wa kuuma itũũra rĩa Dinihaba Jobabu mũrũ wa Zera wa kuuma itũũra rĩa Bozira Hushamu wa kuuma bũrũri wa Atemani Hadadi mũrũ wa Bedadi wa kuuma itũũra rĩa Avithi (nĩ we wahootire Amidiani mbaarainĩ ĩrĩa yarũĩirwo bũrũriinĩ wa Moabi) Samula wa kuuma itũũra rĩa Masireka Shaulu wa kuuma itũũra rĩa Rehobothu, rũũĩinĩ rwa Farati Baali Hanani mũrũ wa Akiboru Hadadi wa kuuma itũũra rĩa Pau (mũtumia wake eetagwo Mehetabeli, mwarĩ wa Matiredi na mũcũkũrũ wa Mezahabu). -Esau nĩ we warĩ ithe wa mĩhĩrĩga ĩno ya Aedomu: Timina, Aliva, Jethethi, Oholibama, Ela, Pinoni, Kenazi, Temani, Mibizari, Magidieli, na Iramu. Kũrĩa o mũhĩrĩga watũũraga gwetanagio na rĩĩtwa rĩaguo.