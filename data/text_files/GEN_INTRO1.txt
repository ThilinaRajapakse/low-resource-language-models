Gũtaarĩria Ibuku rĩa Kĩambĩrĩria rĩheanĩĩte ũrĩa indo ciothe ciombirwo, kĩhumo kĩa andũ, kĩambĩrĩria kĩa meehia na mĩnyamaaro ĩrĩa ĩkoragwo ĩ gũũkũ thĩ. O na ningĩ nĩrĩheanĩĩte ũrĩa Ngai aikaranagia na andũ. Ibuku rĩa Kĩambĩrĩria no rĩgayanio maita meerĩ ta ũũ: . Gĩcunjĩ kĩa --: Kũũmbwo gwa thĩ na igũrũ na hisitoria ya mbere ya rũruka rwa andũ. Icunjĩinĩ ici nĩ ho ũhoro wa Adamu na Hawa, Kaini na Habili, Noa na mũiyũro wa maaĩ, na mũnaara wa Babiloni ũheanĩĩtwo. . Gĩcunjĩ kĩa --: Hisitoria ya maithe ma tene ma Aisiraeli. Maithe macio ma tene wa mbere nĩ Aburahamu, ũrĩa woĩkaine nĩ ũndũ wa wĩtĩkio na wathĩki wake harĩ Ngai. Ũhoro wake ũcookeete ũkarũmĩrĩrwo nĩ ũhoro wa mũũrũwe Isaaka na wa mũcũkũrũwe Jakubu (ũrĩa na rĩĩtwa rĩngĩ wetagwo Isiraeli) na wa aariũ ikũmi na eerĩ a Jakubu, arĩa maarĩ kĩhumo kĩa mĩhĩrĩga ikũmi na ĩĩrĩ ya andũ a Isiraeli. Ũhoro ũrĩa ũheanĩĩtwo na kinyi nĩ wa Josefu ũmwe wa aariũ a Jakubu, na wa maũndũ marĩa maatũmire Jakubu na aariũ acio angĩ aake, hamwe na andũ a mĩciĩ yao mathiĩ magatũũre bũrũriinĩ wa Misiri. O na gũtuĩka ibuku rĩĩrĩ rĩheanĩĩte ũhoro ũkonainie na andũ, ũndũ wa mbere na wa bata ũrĩa rĩheanĩĩte nĩ ũrĩa Ngai arĩĩkĩĩtie gwĩka. Rĩambĩrĩirie na gũkindĩra atĩ Ngai nĩ we wombire indo ciothe, na rĩkarĩĩkĩrĩria na kwĩranĩra atĩ Ngai nĩegũthiĩ na mbere kũrũmbũiya andũ aake. Ngai nĩ we wĩkĩrĩirwo mũno ibukuinĩ rĩĩrĩ rĩothe, tondũ nĩ we ũtuagĩra na akaherithia arĩa mahĩtagia, na no we ũtongoragia na agateithia andũ aake, na akabanga mũtũũrĩre wao. Ibuku rĩĩrĩ rĩa tene rĩandĩkirwo nĩguo rĩige rũgano rwa wĩtĩkio wa andũ a Isiraeli rũrĩ rwandĩke na rĩteithagie wĩtĩkio wao gũikaraga wĩ mũrũmu. Maũndũ marĩa marĩ ibukuinĩ rĩĩrĩ Kũũmbwo kwa indo ciothe na kũũmbwo kwa andũ .--. Kĩambĩrĩria kĩa meehia na mĩnyamaaro .- Kuuma Adamu nginya Noa .--. Noa na mũiyũro wa maaĩ .--. Mũnaara wa Babiloni .- Kuuma Shemu nginya Aburamu .- Maithe ma tene: Aburahamu, Isaaka, na Jakubu .--. Njiarwa cia Esau .- Josefu na aariũ a ithe .--. Aisiraeli marĩ Misiri .--.