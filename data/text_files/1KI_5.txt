 Solomoni kũhaarĩria mwako wa Hekaarũ (Maũ .-) Na rĩĩrĩ, rĩrĩa Hiramu mũthamaki wa Turo aiguire atĩ Solomoni nĩaitĩrĩirio maguta agatuĩka mũthamaki handũ ha ithe-rĩ, akĩmũrekeria njaama ciake nĩ ũndũ o na mbere ĩyo maatũũraga marĩ ũraata na Daudi. Naake Solomoni akĩrekanĩria Hiramu na ndũmĩrĩri ĩno: “Wee nĩũũĩ atĩ baaba Daudi ndangĩahotire gwakĩra MWATHANI Ngai wake Hekaarũ ya gũthaathayagĩrio, nĩ ũndũ wa mbaara iria aarũaga kaingĩ kaingĩ na thũ ciake iria ciamũthiũrũrũkĩirie, o nginya rĩrĩa MWATHANI aamũhotithirie gũcihoota. No rĩĩrĩ, rĩu MWATHANI Ngai wakwa nĩaheete thaayũ na mĩena yothe. Ningĩ ndirĩ na thũ o na kana ũndũ mũũru.  MWATHANI nĩarĩĩkanĩire na baaba Daudi akiuga atĩrĩ, ‘Mũũrũguo ũrĩa ũgaatuĩka mũthamaki ithenya rĩaku-rĩ, nĩwe ũkaanjakĩra Hekaarũ.’ Na rĩu nĩndĩharĩirie gwakĩra MWATHANI Ngai wakwa Hekaarũ ya gũthaathayagĩrio. Kwoguo rekia andũ mathiĩ Lebanoni makandemere mĩtarakwa. Niĩ na niĩ nĩngũrekia andũ aakwa mathiĩ magateithanie nao. Andũ acio aaku-rĩ, nĩngaamarĩha o ũrĩa ũkoona kwagĩrĩire. Ningĩ wee nĩũũĩ atĩ andũ aakwa matirĩ na ũũgĩ wa gũtema mĩtĩ ta andũ aaku.” Na rĩĩrĩ, hĩndĩ ĩrĩa Hiramu aiguire ndũmĩrĩri ya Solomoni agĩkena mũno akiuga atĩrĩ, “Ũũmũũthĩ-rĩ, MWATHANI arogaathwo, nĩ ũndũ wa kũhe Daudi mũũriũ mũũgĩ atuĩke mũthamaki wa gwathaga rũũrĩrĩ rũu rũnene ũguo.” Ningĩ Hiramu agĩcooka akĩrekanĩria Solomoni na ndũmĩrĩri ĩno akiuga atĩrĩ, “Nĩnginyĩirwo nĩ ndũmĩrĩri yaku na nĩngũmĩhingia. Nĩngũhaarĩrĩria mĩtĩ ya mĩtarakwa o na mĩthengera o ĩrĩa ũkwenda. Ndungata ciakwa nĩigaikũrũkia mĩgogo ĩyo imĩrutĩĩte Lebanoni imĩkinyie iriainĩ, imĩtwarithie na maaĩ o kinya harĩa ũkoiga. Yakinya ho andũ aakwa mamiohore nao andũ aaku macooke mamĩoe kuuma hau. Ũndũ ũrĩa ngwenda ũnjĩkage no kũheaga irio cia kũrĩĩo nĩ andũ aakwa.” Kwoguo Hiramu agĩgĩtwarithĩria Solomoni mĩgogo ya mĩtarakwa na ya mĩthengera ĩrĩa eendaga. Naake Solomoni agakĩheaga Hiramu tani cia kĩmetiriki ngiri igĩrĩ (,) cia ngano, na rita ngiri magana mana (,) cia maguta ma mĩtamaiyũ marĩa makamũre cia kũigana andũ aake mwaka o mwaka. Naake MWATHANI agĩkĩhe Solomoni ũũgĩ o ta ũrĩa aamwĩrĩire. Gũkĩgĩa thaayũ gatagatĩinĩ ka Hiramu na Solomoni na makĩgĩa kĩrĩĩkanĩro gĩa gũteithanagia. Na rĩĩrĩ, Solomoni akĩnyiitithia arũme ngiri mĩrongo ĩtatũ (,) kuuma bũrũri wothe wa Isiraeli a kũrutaga mawĩra ma hinya.  Agĩcooka agĩthuura Adoniramu atuĩke mũrũũgamĩri wao. Solomoni aatũmaga andũ ngiri ikũmi (,) kũu Lebanoni o mweri, naguo wathira makainũka, angĩ magathiĩ. Andũ acio maahuurũkaga mũciĩ mĩeri ĩĩrĩ. Hamwe na acio, Solomoni aarĩ na arũme ngiri mĩrongo ĩnaana (,) aacũhia a mahiga bũrũriinĩ ũrĩa ũrĩ irĩma, na arũme ngiri mĩrongo mũgwanja (,) a gũkuuaga indo cia mwako. Ningĩ agĩcooka agĩthuura anyabaara arũme ngiri ithatũ na magana matatũ (,), a kũrũũgamagĩrĩra mawĩra macio. Naake Solomoni agĩatha andũ, magĩatũra na magĩacũhia wega mahiga ma gwaka mũthingi wa Hekaarũ. Nao aaki a Hiramu, na a Solomoni, o na a kuuma itũũra rĩa Bibilosi nĩ o maacũhirie mahiga ma gwaka, o na makĩhaarĩria mĩtĩ ya gwaka Hekaarũ.