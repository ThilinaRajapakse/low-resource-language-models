Gũtaarĩria Marũa ma Mbere ma Petero maandĩkĩirwo Akristiano arĩa meetĩĩtwo marũainĩ maya, “Andũ arĩa athuure a Ngai,” arĩa maahurunjũkĩĩte mwena wa na rũgongo wa bũrũri wa Asia Niini. Gĩtũmi kĩnene kĩrĩa gĩatũmire marũa maya maandĩkwo nĩkũũmĩrĩria andũ arĩa maanyariiragwo na magathĩĩnio nĩ ũndũ wa wĩtĩkio wao. Mwandĩki eekĩĩte ũguo na ũndũ wa kũririkania andũ acio Ũhoro ũrĩa Mwega wa Jesũ Kristũ, ũrĩa gĩkuũ gĩake, kũriũka gwake, na kĩĩranĩro gĩake atĩ nĩagooka ciamaheaga mwĩhoko. Nĩ ũndũ wa ũhoro ũcio, no mũhaka meetĩkĩre na moomĩrĩrie mĩnyamaaro yao, me na wĩtĩkio atĩ macio nĩ magerio ma kũgeria wĩtĩkio wao kana nĩ wa ma, na atĩ nĩmakaaheeo kĩheeo “Mũthenya ũrĩa Jesũ Kristũ akaaguũranĩrio.” Hamwe na kũũmanĩrĩria kũu hĩndĩ ya mathĩĩna, mwandĩki nĩorĩĩtie andũ acio maikarage ta andũ a Kristũ. Maũndũ marĩa marĩ marũainĩ maya Gũtaarĩria .- Kũririkanio ũhonokio wa Ngai .- Mataaro ma mũikarĩre ũrĩa mũtheru .--. Wĩra wa Akristiano hĩndĩ ya mĩnyamaaro .--. Wĩnyiihia wa Akristiano na ũtungata .- Kũrĩĩkia .-