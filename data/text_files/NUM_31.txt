 Aisiraeli kũrũa mbaara theru na Amidiani Naake MWATHANI akĩĩra Musa atĩrĩ, “Herithia Amidiani nĩ ũndũ wa ũrĩa meekire andũ a Isiraeli. Warĩĩkia gwĩka ũguo nĩũgũkua.” Kwoguo Musa akĩĩra andũ atĩrĩ, “Mwĩyoheei indo cia mbaara nĩguo mũtharĩkĩre Amidiani mũmaherithie nĩguo mũrĩhĩrie ũrĩa meekire MWATHANI. Kuuma harĩ o mũhĩrĩga wa Isiraeli andũ ngiri ĩmwe nĩ o megũthiĩ mbaarainĩ.” Kwoguo o mũhĩrĩga ũgĩthuura andũ ngiri ĩmwe, oothe makĩhinga andũ ngiri ikũmi na igĩrĩ mehaarĩirie kũrũa. Musa agĩkĩmatũma mathiĩ mbaara matongoreetio nĩ Finehasi mũrũ wa Eleazaru mũthĩnjĩri Ngai, ũrĩa wakuuire indo imwe cia handũ harĩa hatheru na tũrumbeeta twa kũhuuhwo hĩndĩ ya mbaara. Magĩgĩtharĩkĩra Amidiani o ta ũrĩa MWATHANI aathĩĩte Musa, makĩũraga arũme oothe, hamwe na athamaki ataano a Amidiani, nĩ o: Evi, Rekemu, Zuru, Huri na Reba. O na ningĩ nĩmooragire Balaamu mũrũ wa Beori. Andũ a Isiraeli magĩtaha atumia a Amidiani na ciana ciao, o hamwe na ng'ombe, na ng'ondu, na indo ciao ciothe. Magĩcooka magĩcina matũũra maao moothe na kambĩ ciao. Magĩgĩkuua indo ciothe iria maatahĩĩte o hamwe na andũ na mahiũ, magĩtwarĩra Musa na Eleazaru o hamwe na andũ oothe a Isiraeli arĩa maakĩĩte kambĩ yao werũinĩ wa Moabi, mũrĩmo ũũrĩa ũngĩ wa Jorodani, kũng'ethera Jeriko. Thigari gũcooka Musa, Eleazaru mũthĩnjĩri Ngai, na atongoria oothe a mũingĩ magĩthiĩ kũmatũnga nja ya kambĩ. Musa akĩraakario nĩ atongoria a mbaara arĩa maatongoragia thigari ngiri na arĩa maatongoragia thigari igana arĩa macookeete kuuma mbaarainĩ. Akĩmooria atĩrĩ, “Mũrahonokirie atumia oothe nĩkĩ?  Ririkanaai atĩ nĩ atumia o aya maarũmĩrĩire mataaro ma Balaamu, magĩtũma andũ maregane na MWATHANI mwĩ Peori. Ũndũ ũcio nĩguo wareehithĩirie andũ a MWATHANI mũthiro. Nĩ ũndũ ũcio, ũragaai kahĩĩ o goothe, o hamwe na mũtumia o wothe wanakoma na mũndũ mũrũme. No airĩĩtu arĩa matarĩ maakomwo nao mwĩtigĩrie. Na rĩĩrĩ mũndũ o wothe ũũraganĩĩte kana akahuutia kĩimba egũikara nja ya kambĩ mĩthenya mũgwanja. Mũthenya wa gatatũ na wa mũgwanja mwĩtherie o hamwe na atumia arĩa mũtahĩĩte. No mũhaka mũtherie nguo ciothe na kĩndũ o gĩothe gĩthondekeetwo na rũũa, guoya wa mbũri, o na mĩtĩ.” Naake Eleazaru mũthĩnjĩri Ngai akĩĩra njamba cia ita iria ciacookeete atĩrĩ, “Maya nĩ mo mawatho marĩa MWATHANI aathĩĩte Musa. -Kĩndũ o gĩothe kĩrĩa gĩtangĩhĩa ta thahabu, betha, gĩcango, cuuma, kĩgera kĩa ibaaba na kĩa bũrũbũrũ igũtherio na mwaki, icooke itherio na maaĩ ma gũthaahũra. No indo icio ingĩ ciothe igũtherio na maaĩ ma gũthaahũra. Mũthenya wa mũgwanja mũthambie nguo cianyu, mũgĩthirwo nĩ thaahu, mũgĩcooke kambĩ.” Ũrĩa indo iria ciatahĩĩtwo ciagayanirwo Naake MWATHANI akĩĩra Musa atĩrĩ, “Wee na Eleazaru na atongoria a mũingĩ taraai indo ciothe iria iratahirwo hamwe na andũ na mahiũ. Mũcooke mũcigayanie maita meerĩ, imwe ituĩke cia thigari iria irathiĩte ita, nacio icio ingĩ ituĩke cia mũingĩ. Na rĩĩrĩ, kuuma harĩ igai rĩa njamba cia ita, mũrutĩre MWATHANI mũgwate ũmwe kuuma harĩ o mĩgwate magana mataano, na mwĩke o taguo na ng'ombe, ndigiri, ng'ondu, na mbũri. Mũcinengere Eleazaru mũthĩnjĩri Ngai irĩ kĩheeo kĩa mwanya kĩrutĩirwo MWATHANI. Kuuma harĩ igai rĩa mũingĩ, mũrute mũgwate ũmwe kuuma harĩ mĩgwate mĩrongo ĩtaano, na mwĩke o taguo na ng'ombe, ndigiri, ng'ondu na mbũri. Mũcinengere Alawii arĩa maroraga Hema ya MWATHANI.” Naake Musa na Eleazaru magĩĩka o ta ũrĩa MWATHANI aamaathĩĩte. -Ũyũ nĩguo mũigana wa andũ oothe na indo ciothe iria ciatahĩĩtwo nĩ njamba cia ita: mbũri na ng'ondu ngiri magana matandatũ na mĩrongo mũgwanja na ithaano (,), ng'ombe ngiri mĩrongo mũgwanja na igĩrĩ (,), ndigiri ngiri mĩrongo ĩtandatũ na ĩmwe (,), na airĩĩtu arĩa mataakomeetwo nao ngiri mĩrongo ĩtatũ na igĩrĩ (,). -Nuthu ĩrĩa yatuĩkire ya thigari yaiganaga ta ũũ: mbũri na ng'ondu ngiri magana matatũ na mĩrongo ĩtatũ na mũgwanja na magana mataano (,), nacio magana matandatũ na mĩrongo mũgwanja na ithaano () igĩtuĩka cia MWATHANI; ng'ombe ngiri mĩrongo ĩtatũ na ithathatũ (,), nacio mĩrongo mũgwanja na igĩrĩ igĩtuĩka cia MWATHANI; ndigiri ngiri mĩrongo ĩtatũ na magana mataano (,), nacio mĩrongo ĩtandatũ na ĩmwe igĩtuĩka cia MWATHANI, na airĩĩtu ngiri ikũmi na ithathatũ (,), nao mĩrongo ĩtatũ na eerĩ magĩtuĩka a MWATHANI. Kwoguo Musa agĩkĩnengera Eleazaru mũthĩnjĩri Ngai indo icio ituĩke kĩheeo kĩa mwanya kĩrutĩirwo MWATHANI, o ta ũrĩa MWATHANI aamwathĩĩte. -Igai rĩa mũingĩ rĩaiganaga o ta rĩa thigari: mbũri na ng'ondu ngiri magana matatũ na mĩrongo ĩtatũ na mũgwanja na magana mataano (,), ng'ombe ngiri mĩrongo ĩtatũ na ithathatũ (,), ndigiri ngiri mĩrongo ĩtatũ na magana mataano (,), na airĩĩtu mataakomeetwo nao ngiri ikũmi na ithathatũ (,). Kuuma harĩ igai rĩu rĩao Musa akĩoya mũirĩĩtu ũmwe kuuma harĩ o airĩĩtu mĩrongo ĩtaano, na agĩĩka o taguo na nyamũ. Agĩcinengera Alawii arĩa maaroraga Hema ya MWATHANI, o ta ũrĩa aathĩĩtwo nĩ MWATHANI. Nao anene a thigari magĩthiĩ kũrĩ Musa makĩmwĩra atĩrĩ, “Mwathi witũ, nĩtwatara njamba cia ita iria tũratongoreetie mbaarainĩ, na gũtirĩ o na ũmwe ũtarĩ ho. Kwoguo nĩtwareehere MWATHANI indo iria o mũndũ aroonire: mathaga ma thahabu, bangiri, mĩrĩnga ya magũrũ, icũhĩ irĩ na marĩĩtwa, icũhĩ cia matũ, na mĩgathĩ. Twarutĩra MWATHANI indo ici irĩ cia kũrĩhĩra mĩoyo iitũ nĩguo atũgitagĩre.” Musa na Eleazaru magĩkĩamũkĩra mathaga macio ma thahabu kuuma kũrĩ o. Thahabu yothe ĩrĩa maarutire yarĩ na ũritũ wa kiro magana meerĩ. Andũ arĩa mataarĩ anene a njamba cia ita makĩigĩra indo iria maatahĩĩte. Musa na Eleazaru magĩgĩkuua thahabu ĩyo, makĩmĩtwara Hemainĩ ya gũtũnganwo, nĩ geetha MWATHANI agitagĩre andũ a Isiraeli.