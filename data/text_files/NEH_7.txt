 Na rĩĩrĩ, rũthingo rwarĩĩkia gwakwo rĩngĩ o na ihingo gwĩkĩrwo, aikaria a ihingo, aini a nyĩmbo, o na Alawii magĩthuurwo. Ngĩcooka ngĩthuura andũ eerĩ a gwathanaga itũũrainĩ rĩu rĩa Jerusalemu. Ũmwe aarĩ mũrũ wa maitũ wetagwo Hanani na ũrĩa ũngĩ eetagwo Hanania na nĩwe warĩ mũnene wa nyũmba ĩrĩa yakĩĩtwo na ihingo cia hinya ya kwĩgitĩra. Hanani ũcio aarĩ mwĩhokeku na agatĩĩa Ngai gũkĩra andũ arĩa angĩ oothe. Ningĩ ngĩmeera matikahingũrage ihingo cia Jerusalemu riũa rĩtarathĩĩte, na macihingage na cuuma hwaĩinĩ riũa rĩgĩthũa arangĩri makiumĩra wĩra. Ningĩ ngĩcooka ngĩmeera mathuure arangĩri kuuma andũinĩ arĩa matũũraga Jerusalemu, na o mũndũ arangagĩre itũũrainĩ rĩake, na o mũndũ arangagĩre harĩa harigiicĩirie nyũmba yake. Mũtaratara wa andũ arĩa moimire ithaamĩrio (Ezi .-) Na rĩĩrĩ, itũũra rĩa Jerusalemu rĩarĩ rĩariĩ na rĩkaneneha, no rĩĩrĩ, andũ arĩa maatũire kuo matiarĩ aingĩ, na ti nyũmba nyingĩ ciakĩĩtwo. Naake Ngai akĩĩhe wendo nĩguo njookanĩrĩrie andũ, o na atongoria o na anene, nĩguo mũigana wa mbarĩ ciao ũmenyeke. Ngĩkĩona ibuku rĩrĩa rĩandĩkĩĩtwo mũtaratara wa andũ arĩa maambire gũcooka kuuma ithaamĩrio narĩo rĩandĩkĩĩtwo ta ũũ. Na rĩĩrĩ, andũ aingĩ a arĩa maatahĩĩtwo nĩ moimĩĩte bũrũriinĩ wa Babiloni, magacooka Jerusalemu na Juda, o mũndũ agacooka itũũrainĩ rĩake. Andũ acio oothe maatũũraga ithaamĩrio kuuma hĩndĩ ĩrĩa Nebukadinezaru aamatahire akĩmatwara Babilonia. Atongoria aao maarĩ Zerubabeli, Joshua, Nehemia, Azaria, Raamia, Nahamani, Moridekai, Bilishani, Misiperethu, Bigivai, Nehumu, na Baana. -Mũigana wa andũ a mbarĩ ya Isiraeli, kuuma o mbarĩ, arĩa maacookire kuuma ithaamĩrio waiganaga ta ũũ: -Ningĩ o nao andũ arĩa maithe maao maatũũraga matũũrainĩ maya, nao magĩcooka. -Nacio mbarĩ cia athĩnjĩri Ngai iria ciacookire kuuma ithaamĩrio nĩ ici: -Nacio mbarĩ cia Alawii iria ciacookire kuuma ithaamĩrio nĩ ici: -Mbarĩ cia arĩa maarutaga wĩra Hekaarũinĩ iria ciacookire kuuma ithaamĩrio nĩ ici: -Nacio mbarĩ cia andũ arĩa maarĩ ndungata cia Solomoni arĩa maacookire kuuma ithaamĩrio nĩ aya; Mũigana wa njiarwa cia aruti wĩra wa Hekaarũ na wa njiarwa cia ndungata cia Solomoni arĩa maacookire kuuma ithaamĩrio warĩ . -Nao arĩa maarĩ a mbarĩ ya Delaia na ya Tobia, na ya Nekoda, maarĩ , nao magĩcooka moimĩĩte matũũrainĩ ma Teli Mela, Teli Harasha, Kerubi, Adoni, na Imeri. No rĩĩrĩ, acio oothe matiigana kũhota kuonania atĩ maarĩ njiarwa cia andũ a Isiraeli. -Mbarĩ ici cia athĩnjĩri Ngai, nĩciagire kuonekana thĩinĩ wa mũtaratara wa kuonania kĩhumo gĩacio: Mbarĩ ya Habaia, Hakozu, na ya Barizilai (Barizilai nĩ we wahikĩĩtie mũirĩĩtu wa mbarĩ ya Barizilai wa kuuma bũrũriinĩ wa Gileadi na akeĩtania na rĩĩtwa rĩa mbarĩ ya mũthoniwe.) Mbarĩ ici ciaremwo nĩkuonania wega kĩhumo gĩacio ikĩgirio gũtuĩka athĩnjĩri Ngai.  Naake barũũthi akĩmeera matikaarĩe irio cia magongoona marutĩirwo Ngai, o nginya hĩndĩ ĩrĩa hakooneka mũthĩnjĩri Ngai ũngĩhota gũtũmĩra Urimu na Thumimu.#. Urimu na Thumimu: Rora koohoro kaandĩkĩĩtwo thĩinĩ wa  Sam .. -Nao andũ oothe arĩa maacookire kuuma ithaamĩrio maarĩ ngiri mĩrongo ĩna na igĩrĩ, na magana matatũ ma mĩrongo ĩtandatũ ,. -Na rĩĩrĩ, andũ aingĩ magĩkĩruta indo ciao nĩ geetha mateithĩrĩrie gwaka rĩngĩ Hekaarũ:  Na rĩĩrĩ, athĩnjĩri Ngai, Alawii, aikaria a Hekaarũ, aini a nyĩmbo, andũ amwe a mũingĩ, o na aruti wĩra Hekaarũinĩ, na andũ oothe a Isiraeli, makĩambĩrĩria gũtũũra matũũrainĩ maao.