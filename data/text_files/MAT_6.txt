 Kũrutana ũhoro wa gũteithia athĩĩni  “Mwĩmenyerereei mũtikaae gwĩkaga ciĩko cianyu njega mbere ya mũingĩ atĩ nĩ geetha wone ũrĩa mũreeka. Mũngĩĩka ũguo gũtirĩ kĩheeo mũkaaheeo nĩ Ithe wanyu ũrĩa ũrĩ igũrũ. “Kwoguo hĩndĩ ĩrĩa mwaheana kĩndũ gĩgateithie athĩĩni, tigagaai gũthiĩ mũkĩanagĩrĩra ũrĩa mũreeka ta ũrĩa hinga ciĩkaga rĩrĩa irĩ thĩinĩ wa thunagogi o na irĩ njĩrainĩ, nĩ geetha iganwo nĩ andũ. Ngũmwĩra na ma atĩ, nĩirĩĩkĩĩtie kũrĩhwo mũcaara wacio. No hĩndĩ ĩrĩa ũkũheana kĩndũ gĩa gũteithia athĩĩni, heanaga na hitho, na ndũkaarekage guoko gwaku kwa ũmotho kũmenyage ũrĩa guoko gwaku kwa ũrĩo kũreeka nĩguo ũndũ ũcio ũkoragwo ũrĩ wa hitho. Naake Ithe wanyu ũrĩa wonaga maũndũ ma hitho nĩagaakũhe kĩheeo. Jesũ kũrutana kũhooya (Luk .-)  “Hĩndĩ ĩrĩa mũkũhooya tigagaai gwĩka ta hinga! Hinga ciendeete kũrũũgama thunagogiinĩ o na mĩkĩrainĩ ya njĩra rĩrĩa ikũhooya nĩ geetha andũ macione. Ngũmwĩra na ma atĩ nĩirĩĩkĩĩtie kũrĩhwo mũcaara wacio. No hĩndĩ ĩrĩa wee ũkũhooya toonyaga nyũmba yaku na warĩĩkia kũhinga mĩrango, ũkahooya thooguo waku ũrĩa ũtoonekaga. Naake thooguo ũcio wonaga ũrĩa ũreeka na hitho nĩagaakũhe kĩheeo gĩaku. “Rĩrĩa mũkũhooya tigagaai kũhũhũũtĩka mũkiugaga maũndũ ma tũhũ ta ũrĩa andũ arĩa mateetĩkĩĩtie meekaga. Acio meciiragia atĩ ngai ciao nĩikũmaigua nĩ ũndũ wa kũraihia mahooya. Inyuĩ tigagaai gũtuĩka ta o, nĩ amu Ithe wanyu nĩoĩ kĩrĩa mũbataire o na mũtamũũrĩĩtie. Nĩ ũndũ ũcio, hooyagaai atĩrĩ, ‘Ithe witũ ũrĩ igũrũ; Rĩĩtwa rĩaku rĩtheru rĩrotĩĩo; Ũthamaki waku nĩũũke; reke wendi waku wĩkagwo gũũkũ thĩ o ta ũrĩa wĩkagwo kũu igũrũ. Tũhe ũũmũũthĩ irio ciitũ cia gũtũigana,#. Tũhe ũũmũũthĩ irio ciitũ cia gũtũigana: Maandĩko mamwe moigaga “irio ciitũ cia rũũciũ.” na ũtuohere mahĩtia maitũ, o ta ũrĩa ithuĩ tuohagĩra arĩa matũhĩtagĩria. Na ndũkaareke tũgũe magerioinĩ, no ũtũhonokagie kuuma ũũruinĩ.’#. Ndũkaareke tũgũe magerioinĩ, no ũtũhonokagie kuuma ũũruinĩ: Maandĩko mamwe nĩmoongagĩrĩra: nĩ ũndũ ũthamaki nĩ waku, o na hinya, o na kũgoocwo tene na tene, Ameni.  “Nĩ gũkorwo mũngĩrekagĩra arĩa mamũhĩtagĩria, o naake Ithe wanyu ũrĩa ũrĩ igũrũ nĩarĩmũrekagĩra. No mũngĩrega kũrekagĩra arĩa angĩ, o naake Ithe wanyu ndarĩmũrekagĩra mahĩtia maanyu. Ũhoro wa kwĩhinga “Ningĩ hĩndĩ ĩrĩa mwĩhingĩĩte, tigagaai gũtukia ithiithi cianyu ta ũrĩa hinga ciĩkaga. Hinga itukagia ithiithi ciacio nĩ geetha mũndũ o wothe akoona atĩ nĩciĩhingĩĩte. Ngũmwĩra na ma atĩ, nĩirĩĩkĩĩtie kũrĩhwo mũcaara wacio. No hĩndĩ ĩrĩa wĩhingĩĩte, wĩthambage ũthiũ waku na wĩhakage maguta mũtwe, nĩ geetha mũndũ o wothe ndakaamenyage atĩ nĩwĩhingĩĩte tiga o thooguo waku ũrĩa ũtoonekaga. Naake thooguo ũcio wonaga maũndũ ma hitho nĩagaakũhe iheeo ciaku. Kũiga mũthiithũ igũrũ (Luk .-)  “Tigagaai kwĩigĩra mũthiithũ gũũkũ thĩ kũrĩa ũrĩagwo nĩ memenyi na ũkaguma, na kũrĩa aici mabunjaga makaiya. Mwĩigagĩreei mũthiithũ igũrũ kwa Ngai kũrĩa ũtangĩrĩĩo nĩ memenyi kana ũgume, na kũrĩa aici matangĩhota kũbunja maiye. Nĩ ũndũ kũrĩa mũthiithũ wanyu ũrĩ nĩkuo ngoro cianyu o nacio irĩkoragwo. Ũtheri wa mwĩrĩ (Luk .-) “Maitho nĩ mo taawa wa mwĩrĩ. Nĩ ũndũ ũcio maitho maaku mangĩkorwo marĩ meega, mwĩrĩ waku wothe ũrĩkoragwo ũiyũire ũtheri; no maitho maaku mangĩkorwo ti meega, mwĩrĩ waku ũrĩkoragwo ũiyũire nduma. Tondũ ũcio angĩkorwo ũtheri ũrĩa ũrĩ thĩinĩ waku no nduma-rĩ, kaĩ nduma ĩyo nĩrĩgĩkoragwo ĩrĩ ndumanu-ĩ! Ngai na ũtonga (Luk .; .-) “Gũtirĩ mũndũ ũngĩhota gũtungatĩra aathani eerĩ; nĩ ũndũ no mũhaka amene ũmwe na eende ũrĩa ũngĩ; o na aathĩkagĩre ũmwe na anyarare ũrĩa ũngĩ. Mũtingĩhota gũtungatĩra Ngai na mũtungatĩre ũtonga. “Nĩ ũndũ ũcio, ngũmwĩra atĩ mũtigetangage ngoro nĩ ũndũ wa kĩrĩa mũrĩrĩaga kana mũrĩnyuaga, kana nguo iria mũrĩhumbaga mĩĩrĩinĩ yanyu. Githĩ muoyo ndũkĩrĩĩte irio? Na mwĩrĩ githĩ ndũrĩ bata kũrĩ nguo? Taroraai nyoni cia rĩerainĩ: itihandaga kana ikagetha o na kana ikaiga thitoo; no Ithe wanyu ũrĩa ũrĩ igũrũ nĩ we ũciheaga gĩa kũrĩa! Atĩrĩĩrĩ, githĩ mũtirĩ a bata mũno gũkĩra nyoni? Ningĩ-rĩ, nĩkũrĩ mũndũ o na ũmwe wanyu ũngĩhota kwĩyongerera matukũ#. Ũngĩhota kwĩyongerera matukũ: Kana; ũngĩĩraiharaihia haniini. o na maniini nĩ ũndũ wa gwĩtanga? “Mwĩtangaga nĩkĩ nĩ ũndũ wa nguo? Taroraai mahũa ma gĩthaka ũrĩa makũraga: matirutaga wĩra kana magetumĩra nguo;  no ngũmwĩra atĩ o na gũtuĩka mũthamaki Solomoni aarĩ na ũtonga mũingĩ mũno, ndagemeete ta ihũa rĩmwe rĩa maya. Angĩkorwo Ngai nĩ we ũhumbaga nyeki ya gĩthaka, ĩrĩa ĩcaũkaga ũũmũũthĩ na rũũciũ ĩkooma ĩgaikio riiko-rĩ, githĩ ndarĩkĩmũhumbaga mũno makĩria? Kaĩ ti itherũ wĩtĩkio wanyu nĩ mũniini-ĩ! “Kwoguo tigagaai gwĩtanga mũkĩũria atĩrĩ, ‘Tũkũruta kũ gĩa kũrĩa kana tũkũnyua kĩ o na kana tũkwĩhumba kĩ?’ (Macio nĩ mo maũndũ marĩa andũ arĩa mateetĩkĩĩtie metangaga namo.) Ithe wanyu ũrĩa ũrĩ igũrũ nĩoĩ atĩ nĩmũbatairio nĩ maũndũ macio moothe. No ambaai mũcarie Ũthamaki wa Ngai na ũthingu wake na maũndũ macio mangĩ moothe nĩarĩmũheaga. Nĩ ũndũ ũcio, mũtigetangage nĩ ũndũ wa rũũciũ; nĩ ũndũ rũũciũ nĩrũgetangĩkĩra ruo rwene. Rekeei o mũthenya ũiganagwo nĩ mathĩĩna maaguo.