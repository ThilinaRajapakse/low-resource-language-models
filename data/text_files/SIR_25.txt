 Andũ arĩa maagĩrĩirwo nĩkũgaathĩrĩrio Ngoro yakwa nĩkenagio mũno nĩ maũndũ matatũ, na maũndũ macio nĩmakenagia Mwathani o na andũ, na na mo nĩ: andũ maciaranĩirwo na nĩmaiguithainie, andũ marigainie me ndũgũ; na mũtumia na mũthuuri maikaranagia na gĩkeno.  Ngoro yakwa nĩthũire mũno andũ a mĩthemba ĩtatũ, na mĩtugo yao nĩĩndaakaragia mũno, na o nĩ: mũndũ mũthĩĩni wĩ mwĩtĩĩo; mũndũ gĩtonga wĩ maheeni; na mũndũ mũkũrũ gĩtharia na nĩ mũkĩĩgu.  Ũngĩaga gũcaria indo wĩ mwĩthĩ, ũgaakĩgĩa na indo atĩa wakũra? Ũtuanĩri mũkinyanĩru, na mataaro ma bata, na mbuĩ nĩitwaranaga wega mũno. Mũndũ mũkũrũ mũũgĩ nĩ mwega mũno, o na mũndũ ũheetwo gĩtĩĩo ũtaũkagĩrwo nĩ maũndũ na ũtaaranaga nĩ mwega. Thũmbĩ ya andũ akũrũ nĩkũmenya maũndũ tondũ wa gũtũũrania namo, na kũhe Mwathani gĩtĩĩo nĩkuo gũkoragwo arĩ mwĩtĩĩo wao.  Nĩngũgweta maũndũ ikũmi marĩa makenagia ngoro yakwa, no ũndũ wa ikũmi nĩguo ũmĩkenagia makĩria, namo nĩ: mũndũ ũkenaga nĩ ũndũ wa ciana ciake; mũndũ ũtũũraga nginya akoona thũ ciake ikĩhooteka; mũndũ ũtũũranagia na mũtumia mũũgĩ; andũ mahikanĩĩtie na nĩmaaganĩrĩirwo,#. Andũ mahikanĩĩtie na nĩmaaganĩrĩirwo: Maandĩko ma Kĩngiriki matirĩ kamũhari gaaka. mũndũ ũtarĩ watirũka mĩarioinĩ; mũndũ ũtarĩ watungatĩra mũndũ mũkĩĩgu kũmũkĩra; mũndũ ũrĩa wĩ mũraata wa ma, na mũndũ ũrĩa waragĩria andũ mathikĩrĩirie.#. Maandĩko mamwe ma tene moigaga “mũraata kũna” namo ma Kĩngiriki makoiga “meciiria meega.” Mũndũ ũrĩa ũgĩĩte na ũũgĩ kaĩ nĩ mũnene-ĩ! No gũtirĩ mũndũ mũnene gũkĩra ũrĩa ũheete Mwathani gĩtĩĩo.  Kũhe Mwathani gĩtĩĩo kwĩ bata gũkĩra maũndũ moothe. Mũndũ ũrĩa ũheete Mwathani gĩtĩĩo mũno angĩringithanio na kĩ? Kũhe Mwathani gĩtĩĩo nĩkuo kĩambĩrĩria gĩa kũmwenda, na gwĩtĩkia nĩkuo kĩambĩrĩria gĩa kũnyiitana naake.#. Maandĩko mamwe matirĩ kamũhari ga . Atumia Gũtirĩ kĩronda kĩũru gũkĩra wendo mũthũũkie! Gũtirĩ thĩĩna mũũru gũkĩra ũrĩa ũreehagwo nĩ atumia. Gũtirĩ mĩnyamaarĩko mĩũru gũkĩra ĩrĩa ĩreehagwo nĩ arĩa magũthũire na gũtirĩ kwĩrĩhĩria kũũru gũkĩra kwĩrĩhĩria gwa thũ.#. Gwa thũ: Maandĩko mamwe moigaga; kwa mũtumia. Gũtirĩ ũrogi mũũru gũkĩra ũrogi wa nyoka, na gũtirĩ maraakara mooru gũkĩra ma thũ.  Nĩ kaba ndũũranie na mũrũũthi na ndamaathia gũkĩra ndũũranie na mũtumia mũũru. Maraakara ma mũtumia magarũraga mũhianĩre wake, na magatũkia gĩthiithi gĩake gĩkahaana kĩa nduba. Mũthuuriwe athiaga kũrĩa irio kwa andũ arĩa marigainie, na ndahotaga kũhitha mũcaayo wake wa ruwo.  Ũngĩringithania mathĩĩna gũtirĩ o na ũmwe mũnene gũkĩra marĩa mareehagwo nĩ atumia. Atumia ta acio mangĩrokinyĩrwo nĩ igai rĩa eehia!  Mũndũ mũkiri wĩ mũtumia mũcookereru atariĩ ta mũndũ mũkũrũ akĩambata kĩrĩma kĩ na mũthanga.  Ndũkaanategwo nĩ ũthaka wa mũtumia, na ndũkaanerirĩrie mũtumia nĩ ũndũ wa ũtonga wake.#. Ũtonga wake: Maandĩko mamwe moigaga nĩ ũndũ wa ũthaka wake. Gũtirĩ hĩndĩ gũkaaga maraakara, inegene, na gũconoranwo kũnene angĩkorwo nĩ mũtumia ũrahe mũthuuri indo. Mũtumia mũũru nĩatũmaga mũthuuriwe agĩe na kĩeha, ahatĩrĩrĩke na akue ngoro. Kũhwerereka na kuoneka mũndũ ta e na heho mwĩrĩ ireehagwo nĩ mũtumia ũrĩa ũtakenagia mũthuuriwe. Meehia maambĩrĩirie kuuma harĩ mũtumia, na ithuothe tũkuaga nĩ ũndũ wake. Ndũkaanarekererie mũtumia mũũru aarie o ta ũrĩa ũtangĩrekereria maaĩ maitĩke. Angĩaga gwĩka ũrĩa ũramwĩra mũingate akweherere.