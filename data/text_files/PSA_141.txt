 Ihooya rĩa hwaĩinĩ#. Thaburi ĩno yandĩkirwo nĩ Daudi. MWATHANI, nĩ we ndĩrakaĩra, hiũha ũndeithie! Thikĩrĩria ngĩgũkaĩra.  Reke ihooya rĩakwa harĩ we rĩtuĩke ta mũtararĩko mwega wa ũbaani na kwambararia gwakwa kwa mooko gũtuĩke ta igongoona rĩa hwaĩinĩ.  MWATHANI, menyagĩrĩra kanua gaakwa, na ũrangagĩre iromo ciakwa, teithagia ngoro yakwa ndĩkeriragĩrie ũũru na ndĩkaagwatanagĩre na andũ ooru ũũruinĩ wao. Ndũkaanareke ndĩanĩre nao maruga maao.  No njĩtĩkĩre kũherithio o na kũrũngwo na njĩra ya wendani nĩ mũndũ mwega, #.- Kĩhibirania gĩtitaũkĩĩte wega mĩhariinĩ ĩno. no ndingĩĩtĩkĩra o na haniini gũtĩĩo nĩ andũ ooru, tondũ gũtirĩ hingo itahooyaga nĩ ũndũ wa maũndũ mooru marĩa meekaga. Andũ oothe nĩmakaamenya atĩ ciugo ciakwa ciarĩ cia ma, rĩrĩa aathani aao makaarekanio thĩ moimĩĩte rwaro igũrũ rwa ihiga. Mahĩndĩ maao makaaharagana mĩenainĩ ya mbĩĩrĩra, o ta mahiga maatũrangĩĩtwo.  Wee Ngai, MWATHANI wakwa, no we ndĩhokeete; harĩ we nĩ ho njũkĩĩte ũmenyerere; ndũkaareke ngue! Menyerera ndikanyiitwo nĩ mĩtego ĩrĩa mategeete, na ndigatheecangwo nĩ nyambo cia andũ arĩa meekaga ũũru. Andũ arĩa meekaga maũndũ mooru marogũa mĩtegoinĩ ĩyo yao, no niĩ ndĩroaga kũnyiitwo nĩ yo.