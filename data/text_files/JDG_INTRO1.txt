Gũtaarĩria Ibuku rĩa Atiirĩrĩri Bũrũri rĩheyanaga ũhoro wa itĩĩna rĩrĩa gũtaarĩ na mũtaratara mũrũmũ wa mwathanĩre warũmagĩrĩrwo thĩinĩ wa bũrũri wa Isiraeli. Itĩĩna rĩu nĩ kuuma rĩrĩa Aisiraeli meegwatĩire bũrũri wa Kanaani o nginya rĩrĩa maaheirwo mũthamaki. Nĩ ũhoro wa njamba cia bũrũri iria cietagwo Atiirĩrĩri bũrũri. Kĩhibirania na Kĩngiriki meetagwo “Atuithania,” no matiarĩ atuithania a maciira ta ũrĩa tũngĩciiria matukũ maya. Aingĩ a njamba icio maarĩ arũithia a mbaara. Ũmwe wa Atiirĩrĩri bũrũri arĩa moĩkaine mũno nĩ Samusoni na ũhoro wake ũheyanĩĩtwo gĩcunjĩinĩ gĩa --. Ũrutani wa ibuku rĩĩrĩ ũrĩa wa bata mũno nĩ atĩ gwathĩkĩra Ngai gwatũmaga Aisiraeli magaacĩre, nakuo kũremera Ngai kwameerekagĩria o mathĩĩnainĩ. No o na kũrĩ ũguo nĩrĩrutanaga atĩ Aisiraeli mangĩaremeire Ngai na makorererwo nĩ mathĩĩna, Ngai aakoragwo ehaarĩirie kũmahonokia mangĩeririre na mamũcookerere. Maũndũ marĩa marĩ ibukuinĩ rĩĩrĩ Maũndũ marĩa meekĩkire Joshua atakuĩte .--. Atiirĩrĩri bũrũri a Isiraeli .--. Maũndũ mwanya mwanya .--.