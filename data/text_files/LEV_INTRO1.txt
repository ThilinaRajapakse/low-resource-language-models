Gũtaarĩria Ibuku rĩĩrĩ rĩa Alawii rĩheanĩĩte mĩtaratara ya mũthaathaĩrie na ya mũrutĩre wa magongoona thĩinĩ wa Isiraeli mahindainĩ ma tene. O na ningĩ nĩrĩheanĩĩte mĩtaratara ya kũrũmĩrĩrwo nĩ athĩnjĩri Ngai a Isiraeli arĩa wĩra wao warĩ kuona atĩ mĩtaratara ya gũthaathaiya na kũruta magongoona nĩrarũmĩrĩrwo wega. Ũndũ ũrĩa wa bata ibuku rĩĩrĩ rĩheanĩĩte nĩ ũtheru wa Ngai o na njĩra iria andũ aake a Isiraeli maagĩrĩirwo nĩkũmũthaathayagia nacio. O na ningĩ nĩrĩheanĩĩte ũrĩa mabataire gũikaraga nĩguo matũũrie ngwatanĩro njega naake, o we “Ngai ũrĩa mũtheru wa Isiraeli.” Ciugo iria ciũĩkaine mũno ibukuinĩ rĩĩrĩ nĩ iria irĩ gĩcunjĩinĩ kĩa . iria ciugaga, “Enda mũndũ ũrĩa ũngĩ o ta ũrĩa wĩyendeete wee mwene.” Ciugo ici nĩcio MWATHANI Jesũ oigire atĩ nĩcio rĩathani rĩa keerĩ rĩrĩa rĩnene. Maũndũ marĩa marĩ ibukuinĩ rĩĩrĩ Mawatho megiĩ iheeo na magongoona .--. Kwamũrwo kwa Harũni na aariũ aake matuĩke athĩnjĩri Ngai .--. Mawatho megiĩ ũtheru na thaahu .--. Mũthenya wa Kũhoroheria Meehia .- Mawatho megiĩ ũthingu ũtũũroinĩ na mũthaathaĩrieinĩ wa Ngai .--.