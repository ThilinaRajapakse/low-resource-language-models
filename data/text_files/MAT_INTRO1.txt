Gũtaarĩria Thĩinĩ wa Kĩrĩĩkanĩro kĩrĩa Gĩkũrũ, Ngai nĩerĩire andũ aake Mũhonokia. Ibuku rĩĩrĩ rĩa Ũhoro ũrĩa Mwega ũrĩa wandĩkirwo nĩ Mathayo rĩheanĩĩte ũhoro mwega atĩ Jesũ nĩ we Mũhonokia ũcio weranĩirwo na atĩ Ngai nĩahingĩĩtie kĩĩranĩro kĩu gĩake amũhũthĩrĩĩte. Ũcio nĩ ũhoro mwega kũrĩ andũ a kũrĩa Jesũ aaciarĩirwo, na nĩ o Ayahudi, o na kũrĩ andũ oothe a thĩ. Maũndũ marĩa marĩ ibukuinĩ rĩĩrĩ mabangĩĩtwo mamenyereirwo wega mũno. Mwandĩki aambĩrĩirie na ũhoro wa gũciarwo kwa Jesũ na agacooka agataarĩria ũrĩa aabatithirio o na akĩgerio. Ningĩ nĩathiĩte na mbere akaheana ũhoro wa wĩra wa Jesũ bũrũriinĩ wa Galili wa kũhunjia, kũrutana o na kũhonania. Mwandĩki arĩĩkĩrĩirie na kũheana ũhoro wa rũgendo rwa Jesũ kuuma Galili nginya Jerusalemu, na maũndũ marĩa meekĩkire kiumia kĩa mũthia kĩa ũtũũro wake, marĩa maarĩĩkĩrĩirie na kwambwo na kũriũka gwake. Ibuku rĩĩrĩ rĩa Mathayo rĩonanĩĩtie atĩ Jesũ nĩ Mũrutani mũnene ũrĩa wĩ na ũhoti wa gũtaũra watho wa Ngai na no we ũrutanaga ũhoro wa Ũthamaki wa Ngai. Naguo ũrutani wake no ũgayanio maita mataano: () ũrutani wake rĩrĩa aarĩ kĩrĩmainĩ, na nĩguo ũheanĩĩte ũhoro wa mĩtugo, mawĩra, mawega na marigĩrĩrio ma andũ arĩa makaagaya Ũthamaki wa igũrũ (icunjĩ cia -); () ũtaari kũrĩ arutwo arĩa ikũmi na eerĩ akĩmahaarĩria nĩ ũndũ wa wĩra wao (gĩcunjĩ gĩa ); () ngerekano cia ũhoro wa ũthamaki wa igũrũ (gĩcunjĩ gĩa ); () ũrutani wa kuonania mũrutwo nũũ (gĩcunjĩ gĩa ); na () ũrutani wa ũhoro wa mũthia wa mahinda maya tũrĩ na ũhoro wa gũũka kwa Ũthamaki wa igũrũ (icunjĩ cia -). Maũndũ marĩa marĩ ibukuinĩ rĩĩrĩ Ndĩra cia rũruka rwa Jesũ Kristũ na gũciarwo gwake .--. Wĩra wa Johana Mũbatithania .- Kũbatithio na kũgerio kwa Jesũ .--. Wĩra wa Jesũ mũingĩinĩ bũrũriinĩ wa Galili .--. Rũgendo rwa Jesũ kuuma Galili kinya Jerusalemu .--. Kiumia kĩa mũthia e hakuhĩ gũkinya Jerusalemu na arĩ kuo .--. Mwathani kũriũka na kuumĩrĩra andũ .-