Gũtaarĩria Mũnabii Hosea aahunjagia ũthamakiinĩ wa mwena wa na rũgongo wa Isiraeli thuutha wa mũnabii Amosi. Hĩndĩ ĩyo kwarĩ na mathĩĩna maingĩ na nĩ mbere ya kũng'aũranio kwa itũũra rĩa Samaria mwaka wa  mbere ya gũciarwo kwa Jesũ Kristũ. Mahunjio maake marĩa manene aameerekeirie ũhoroinĩ wa andũ kũhooya mĩhianano o na kwaga kwĩhoka Ngai. Hosea aaririe ũhoro ũyũ oomĩrĩirie, aũgerekanĩĩtie na ũhiki wake mũũru nĩ ũndũ wa kũhikia mũtumia ũtaarĩ mwĩhokeku. O ta ũrĩa Gomeri mũtumia wake oonanirie atarĩ wa kwĩhokeka, noguo andũ a Isiraeli maatiganĩirie MWATHANI makĩaga kwĩhokeka. Ũndũ ũcio nĩũgũtũma andũ a Isiraeli makorererwo nĩ itua rĩa Ngai. No nĩ ũndũ wa ũrĩa Ngai eendeete andũ aake na wendo ũtarĩ mũthia, wendo ũcio wake mũthiainĩ nĩguo ũgũtooria. Nĩ ũndũ-rĩ, nĩegũcookia rũũrĩrĩ rwa Isiraeli harĩ we, na acookie ngwatanĩro yake nao. Wendo ũyũ ũmatĩĩtio nĩ ciugo ici: “Ingĩhota atĩa gũgũtiganĩria wee, Isiraeli? Ingĩhota gũkũrekereria atĩa ... Ngoro yakwa ndĩngĩnjĩtĩkĩria njĩke ũguo! Wendo ũrĩa ngwendeete naguo nĩ mũnene mũno.” (.) Maũndũ marĩa marĩ ibukuinĩ rĩĩrĩ Hosea kũhikania na kũgĩa ciana .--. Ndũmĩrĩri ĩkoniĩ Isiraeli .--. Ndũmĩrĩri ya kwĩrira na kĩĩranĩro .- 