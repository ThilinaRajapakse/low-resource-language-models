 Ihooya rĩa gũcookia ngaatho#. Ihooya rĩĩrĩ rĩahoirwo nĩ Daudi. Nĩngũgũcookeria ngaatho, MWATHANI, na ngoro yakwa yothe; nĩngũkũinĩra ngĩgũkumagia ngai#. ngai: Kana; ciũmbe iria theru; kana; araika. ciothe irĩ ho. Ngũinamĩrĩra ndoreete na kũrĩa Hekaarũ yaku theru ĩrĩ, ngooce rĩĩtwa rĩaku, nĩ ũndũ wa ũtugi na wĩhokeku waku, tondũ nĩwonanĩĩtie atĩ rĩĩtwa rĩaku nĩrĩo rĩnene, o na maathani maaku nĩ manene. #. Maandĩkoinĩ ma Kĩhibirania mũhari ũyũ ti mũtaũku wega. Rĩrĩa ndagwĩtire, nĩwanjĩtĩkire, na ũkĩnyongerera hinya.  Athamaki oothe a thĩ nĩmagaakũgooca, MWATHANI, tondũ nĩmaiguĩte maũndũ marĩa wĩranĩire. Ningĩ nĩmakaagana ciĩko iria wee wĩkĩĩte, o na magane ũrĩa riiri waku wĩ mũnene. O na gũtuĩka, wee MWATHANI, wĩ igũrũ mũno nĩũrũmbũyagia andũ arĩa enyiihia, na ũkamenya ũrĩa andũ arĩa etĩĩi mareeka ũrĩ o kũraaya.  Rĩrĩa thiũrũrũkĩirio nĩ mathĩĩna, wee nĩũmenyagĩrĩra wega; ũng'ethanagĩra na thũ ciakwa iria cindaakarĩire, ũkahonokia na guoko gwaku kwĩ hinya. MWATHANI nĩũrĩhingia, maũndũ moothe marĩa wĩranĩire. Wendo waku, MWATHANI, nĩ wa tene na tene; ndũgaatiganĩrie wĩra wa mooko maaku.