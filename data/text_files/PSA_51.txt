 Ihooya rĩa kũũria wohanĩri#. Thaburi ĩno yandĩkirwo nĩ mũthamaki Daudi thuutha wa kũrũithio nĩ mũnabii Nathani nĩ ũndũ wa gũtharia na Bathisheba mũtumia wa Uria. Rora Sam .--..  Njiguĩra tha, Ngai, nĩ ũndũ nĩũnyendeete; tharia meehia maakwa, nĩ ũndũ wa ũtugi waku mũingĩ! Thambia mahĩtia maakwa moothe, na ũtherie meehia maakwa!  Nĩ gũkorwo nĩnjũũĩ mahĩtia maakwa, na gũtirĩ hĩndĩ itaririkanaga meehia maakwa.  No wee wiki tu, njĩhĩirie hatarĩ ũngĩ, na ngeeka ũndũ mũũru maithoinĩ maaku. Kwoguo wee ũrĩ na kĩhooto gĩa kũnjiirithia, na ndũrĩ na mahĩtia ũkĩnduĩra ciira. Ti itherũ niĩ ndaciarirwo ndĩ o na mahĩtia, o na maitũ akĩoha nda yakwa, niĩ ndaarĩ o na meehia.  Wee-rĩ, wendaga ngoro ya mũndũ ĩkoragwo ĩrĩ na ũhoro wa ma; tondũ ũcio nduta kũgĩa na ũũgĩ ngoroinĩ yakwa.#. Maandĩko ma Kĩhibirania matitaũkĩĩte wega mũhariinĩ ũyũ. Thengia meehia maakwa, na nĩngũthera; thambia na hithobu, na nĩngwerũha gũkĩra tharunji. Reke njigue mĩgambo ya gĩkeno na mũcanjamũko; tondũ nĩũbebereete, kĩreke njanjamũke. Ndũkaabaare meehia maakwa tharia mahĩtia maakwa moothe.  Ũmba ngoro theru thĩinĩ wakwa, Ngai, ĩkĩra roho mwerũ na mwathĩki thĩinĩ wakwa. Ndũkanyingate kuuma ũthiũinĩ waku, kana ũthengie roho waku mũtheru thĩinĩ wakwa. Njookeria gĩkeno kĩrĩa kiumanaga na ũhonokania waku, na ũhe wendo wa gũgwathĩkĩra, na niĩ nĩndĩrutaga arĩa mahĩtagia maathani maaku, nĩguo arĩa meehagia macookage harĩ we.  Honokia kuuma mahĩtiainĩ ma kũũragana, wee Ngai, o wee Ngai mwene ũhonokio wakwa, na nĩngũina nyanĩrĩire ũrĩa wee ũndeithũrĩĩte. Hingũra kanua, MWATHANI, na nĩngũkũgooca. Nĩ gũkorwo wee ndũrenda mahaki, amu nĩingĩakũrutĩra; na ndũngĩkenio nĩ magongoona ma njino. Igongoona rĩakwa harĩ we, Ngai,#. Igongoona rĩakwa harĩ we, Ngai: Kana; “Igongoona rĩrĩa Ngai eetĩkagĩra;” kana; “Igongoona rĩa ma harĩ Ngai.” nĩ roho mũhehenjeku; ngoro ĩrĩa ĩhereete na ĩkenyiihia, wee Ngai, ndũngĩmĩrega.  Ngai, ũroĩka Zayuni wega nĩ ũndũ wa ũtugi waku aka rĩngĩ thingo cia Jerusalemu. Hĩndĩ ĩyo nĩũrĩkenagio nĩ magongoona marĩa maagĩrĩire, na magongoona maitũ ma njino na magongoona ma ndeegwa nĩmarĩrutagĩrwo kĩgongoonainĩ gĩaku.