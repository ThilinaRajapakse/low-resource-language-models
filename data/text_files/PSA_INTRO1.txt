Gũtaarĩria Ibuku rĩĩrĩ rĩa Thaburi nĩrĩo rĩĩtagwo “Ibuku rĩa Nyĩmbo na Mahooya rĩa Mbaimbũ.” Nyĩmbo ici o ũndũ ũmwe na mahooya ciatungirwo na ikĩandĩkwo kwa ihinda iraaya nĩ aandĩki mwanya mwanya. Andũ a Isiraeli nao magĩcicookanĩrĩria, na makĩambĩrĩria gũcihũthagĩra ciũnganoinĩ ciao cia gũthaathaiya Ngai, na mũthiainĩ magĩcitoonyia thĩinĩ wa Maandĩko maao marĩa Matheru. Marebeta maya ma kũhũthĩrwo igomanoinĩ cia gũthaathaiya Ngai nĩ ma mĩthemba mĩingĩ. Thĩinĩ wamo nĩharĩ na nyĩmbo cia kũgooca na gũkumia Ngai, mahooya ma kũũria ũteithio, ũgitĩri, o na ũhonokio. Ningĩ nĩharĩ na mahooya ma kũũria wohanĩri, na nyĩmbo cia gũcookia ngaatho kwĩ Ngai nĩ ũndũ wa iraathimo ciake iria araathimanĩĩte nacio, o na mahooya ma kũũria Ngai aherithie thũ. Mahooya mamwe nĩ ma mũndũ kĩũmbe, namo maronania mabataro ma ngoro ya mũndũ marĩa marikĩru mũno. Mahooya mangĩ nĩ ma mũingĩ, namo maronania mabataro na maũigwi ma andũ oothe a Ngai. MWATHANI Jesũ hĩndĩ ĩrĩa aatũũraga gũũkũ thĩ nĩaragia akĩhũthagĩra ciugo cia Ibuku rĩĩrĩ rĩa Thaburi. O nao aandĩki a Kĩrĩĩkanĩro kĩrĩa Kĩerũ nĩmaandĩkĩĩte ciugo imwe cia Thaburi mabukuinĩ maao. Ibuku rĩĩrĩ rĩa Thaburi nĩrĩatuĩkire rĩa bata mũno mũtaratarainĩ wa gũthaathaiya Ngai wa Kanitha wa Jesũ Kristũ kuuma o kĩambĩrĩriainĩ kĩaguo. Tũkwĩhoka atĩ o na rĩu thaburi ici nĩigũthiĩ na mbere gũteithia o na kũruta mũingĩ wothe wa kanitha ũrĩa wagĩrĩirwo kwaranagĩria na Ngai o na kũmũthaathayagia. Maũndũ marĩa marĩ ibukuinĩ rĩĩrĩ Thaburi igana rĩa mĩrongo ĩtaano () iria irĩ thĩinĩ wa ibuku rĩĩrĩ igayanĩĩtio ikundi ithaano ta ũũ:- Gĩkundi kĩa mbere: Thaburi -- Gĩkundi gĩa keerĩ: Thaburi -- Gĩkundi gĩa gatatũ: Thaburi -- Gĩkundi gĩa kana: Thaburi -- Gĩkundi gĩa gataano: Thaburi --