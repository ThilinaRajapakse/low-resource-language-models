Gũtaarĩria Ibuku rĩĩrĩ rĩraheana ũhoro wa ũhootani wa Aisiraeli arĩa maahootire thũ ciao mateithĩrĩirio nĩ mũtumia wa ndigwa. Karũũrĩrĩ ka Isiraeli nĩgũtharĩkĩrwo gatharĩkĩirwo nĩ mbũtũ nene ya Holoferine. Holoferine arataanya gũtooria thĩ yothe na kũniina ndini ciothe cia thĩ, o tiga ndini ya mũthamaki Nebukadinezaru ũrĩa wahooyagwo ta ngai. Itũũra rĩa Ayahudi rĩa Bethulia nĩrĩthiũrũrũkĩirio nĩ thũ, maaĩ magathira na Aisiraeli marĩ hakuhĩ kwĩneana kũrĩ thũ ciao. Mbere ya meeneane, Judithi, mũtumia wa ndigwa mwĩthĩ, mũthaka mũno, mũũgĩ na ũheete Ngai gĩtĩĩo mũno agooka o akĩyumĩria. Nĩ mũtumia mũũmĩrĩru. Akanegenia atongoria a itũũra nĩ ũndũ wa kwaga kwĩhoka Ngai. Akagũa na mahooya, na thuutha ũcio akeegemia wega. Agacooka akoimagara kuuma Bethulia agathiĩ agakinya harĩ Holoferine. Holoferine agakĩguucĩrĩrio nĩ ũthaka na meegemio ma mũtumia ũcio. Maatigwo marĩ o eerĩ na mũimwo nĩ irĩ ũcio ti Holoferine, Judithi akamũũraga na gũtinia mũtwe wake. Thigari cia Aasiria ciamenya ũguo ikahurunjũka ikoora, nao Ayahudi magacingatithia na magataha indo nyingĩ ciacio. Ayahudi magakĩgaathĩrĩria Judithi na nyĩmbo, magacooka magathiĩ Jerusalemu gũcookeria Ngai ngaatho. Mwandĩki wa ibuku rĩĩrĩ ndaheanĩĩte ũhoro mũgima wa hisitoria, no ahũthĩrĩĩte rũgano rũũrũ arutane ũhoro wa kũrũĩrĩra ndini na maciaro maaguo. Holoferine nĩ mũndũ mũũru na mwĩtĩi. Judithi naake nĩ mũtumia ũtarĩ hinya, na mũthingu. Ngai nĩaramũtua wa kũhootana, na andũ arĩa aamũre magathiĩ Jerusalemu gũkũngũĩra ũhootani wao kuo. Kũhootana kwa Judithi nĩ maciaro ma mahooya na ma kũhingia wega Watho wa Musa. Bata ũrĩa mũnene wa mbaara ĩyo ya kĩndini ũraheanwo nĩ Akioru Mũamoni (.-) Akioru nĩaragarũrũka agatuĩka Mũyahudi (.-). Ibuku rĩĩrĩ rĩandĩkĩirwo Palesitina ta mĩaka  mbere ya gũciarwo kwa Jesũ Kristũ hĩndĩ ĩrĩa mbaara cia Makabai ciathiaga na mbere. Maũndũ marĩa marĩ ibukuinĩ rĩĩrĩ Ayahudi kwĩhĩtĩrwo kũniinwo .--. Judithi kũhonokia rũũrĩrĩ .--. Ayahudi kũhootana .--.