 Jesũ kũregwo Nazarethi (Mat .-; Luk .-) Thuutha ũcio Jesũ akiuma kũu agĩcooka itũũrainĩ rĩao, nao arutwo aake makĩmũrũmĩrĩra. Mũthenya wa Thabatũ wakinya akĩambĩrĩria kũrutana thunagogiinĩ. Na kũu thunagogi nĩkwarĩ andũ aingĩ mũno. Rĩrĩa maamũiguire makĩgega, makĩũrania atĩrĩ, “Mũndũ ũyũ aarutire maũndũ maya moothe kũ? Kaĩ aheetwo ũũgĩ mũingĩ atĩa wa gwĩka maũndũ ma magegania ũũ? Githĩ ũyũ ti we bundi wa mbaaũ, mũrũ wa Mariamu, na mũrũ wa nyina na Jakubu, Josefu, Judasi, na Simoni? Githĩ aarĩ a nyina matirĩ gũũkũ na ithuĩ?” Nao magĩkĩregana naake.  Naake Jesũ akĩmeera atĩrĩ, “Mũnabii kũndũ ataheagwo gĩtĩĩo no itũũrainĩ rĩake, gwake mũciĩ, o na gatagatĩ ka andũ aao.” Naake Jesũ ndahotire kũringa ciama kũu itũũrainĩ rĩao o tiga nĩaigĩrĩire o andũ matarĩ aingĩ mooko arĩa maarĩ arũaru nao makĩhona. Naake akĩgega nĩ ũndũ wa ũrĩa maagĩĩte wĩtĩkio. Jesũ gũtũma arutwo arĩa ikũmi na eerĩ (Mat .-; Luk .-) Thuutha ũcio Jesũ agĩthiĩ gũceera kũu matũũrainĩ, akĩrutaga andũ ũhoro. Agĩcooka agĩĩta arutwo arĩa ikũmi na eerĩ akĩmatũma eerĩ eerĩ, na akĩmahe ũhoti wa kũruta andũ ngoma.  Ningĩ akĩmaatha matigekuuĩre kĩndũ o na kĩ rũgendoinĩ tiga o mũtirima akĩmeera matigakuue irio, mondo, kana mbeeca no mathiĩ meekĩrĩĩte iraatũ, na matigekuuĩre nguo ingĩ tiga iria irĩ mwĩrĩ. Agĩcooka akĩmeera atĩrĩ, “O nyũmba ĩrĩa mũrĩtoonya-rĩ, ikaraai kuo kinya mũkoima itũũra rĩu.  No kũrĩa andũ matakaamũnyiita ũgeni, na marege kũmũthikĩrĩria, mũkiuma kuo mũkeribariba rũkũngũ magũrũ. Naguo ũndũ ũcio ũtuĩke kĩonereria kũrĩ o atĩ mũtiinakena!” Nao magĩgĩthiĩ makĩhunjĩria andũ atĩ merire meehia maao.  Ningĩ makĩingata ngoma nyingĩ, na makĩhaka andũ aingĩ arĩa maarĩ arũaru maguta, makĩmahonia. Gũkua kwa Johana Mũbatithania (Mat .-; Luk .-)  Na rĩĩrĩ, mũthamaki Herode#. Mũthamaki Herode: Nĩ Herode Anitipa, ũrĩa wathaga Galili. akĩigua maũndũ macio moothe, tondũ Jesũ nĩagĩĩte na igweta kũndũ guothe. Tondũ andũ amwe moigaga atĩrĩ, “Johana Mũbatithania nĩariũkĩĩte! Nĩkĩo e na hinya mũnene ũũ wa kũringa ciama.” Nao arĩa angĩ makoiga atĩrĩ, “Aaca, ũyũ nĩ Elija.” Arĩa angĩ nao makoiga, “Ũyũ nĩ mũnabii ta ũmwe wa arĩa a tene.” No Herode aigua ũhoro ũcio akiuga atĩrĩ, “Johana ũrĩa ndatinithirie mũtwe nĩ we ũcio ũriũkĩĩte!”  Herode nĩathanĩĩte atĩ Johana anyiitwo na aikio njeera. Herode eekĩĩte ũguo nĩ ũndũ wa Herodia ũrĩa aahikĩĩtie o na gũtuĩka aarĩ mũtumia wa mũrũ wa nyina Filipu. Johana nĩerĩĩte Herode atĩrĩ, “Ndwagĩrĩirwo nĩkũhikia mũtumia wa mũrũ maitũguo.” Kwoguo Herodia agĩgĩtuma Johana ũthũ na akĩenda kũmũũraga. No ndahotire, nĩ amu Herode nĩetigĩrĩĩte Johana nĩ ũndũ wa kũmenya atĩ aarĩ mũndũ mwega na mũthingu, tondũ ũcio agĩkĩmũmenyerera wega. Herode nĩendaga gũthikĩrĩria Johana o na gũtuĩka nĩathĩĩnĩkaga mũno ngoro aamũthikĩrĩria. Na rĩĩrĩ, mũthenya ũmwe Herodia akĩgĩa na mweke. Hĩndĩ ĩrĩa Herode aarugire iruga rĩa gũkũngũĩra gũciarwo gwake, nĩetire njaama ciake, atongoria a mbũtũ cia ita, na athuuri arĩa maarĩ igweta kũu Galili. Rĩrĩa mwarĩ wa Herodia ookire akĩina, nĩakenirie Herode na ageni aake mũno. Naake mũthamaki akĩĩra mũirĩĩtu ũcio atĩrĩ, “Njũũria o kĩrĩa gĩothe ũkwenda, na nĩngũkũhe.” Mũthamaki agĩkĩĩhĩta akiuga atĩrĩ, “O kĩrĩa ũkũnjĩtia nĩngũkũhe, o na angĩkorwo nĩ nuthu ya bũrũri wakwa!” Naake mũirĩĩtu ũcio akiuma nja akĩũria nyina atĩrĩ, “Nĩ kĩĩ ngwĩtia?” Naake akĩmũcookeria atĩrĩ, “Ĩtia mũtwe wa Johana Mũbatithania.” Naake agĩtoonya o narua kwĩ mũthamaki akĩmwĩra atĩrĩ, “Ngwenda o rĩu ũhe mũtwe wa Johana Mũbatithania wĩkĩrĩĩtwo kiugainĩ.” Ũndũ ũcio ũgĩtũma mũthamaki aigue kĩeha mũno, no akĩremwo nĩkũrega nĩ ũndũ nĩarĩĩkĩĩtie kwĩhĩta, o na nĩ ũndũ wa ageni arĩa maamũceereire. Agĩgĩtũma mũrangĩri ũmwe wa arĩa maamũrangagĩra, agĩathana atĩ mũtwe wa Johana ũreehwo. Naake agĩthiĩ kũu njeera akĩmũtinia mũtwe, akĩũreehe wĩkĩrĩĩtwo kiugainĩ akĩũnengera mũirĩĩtu ũcio, naake akĩũnengera nyina. Nao arutwo a Johana maigua ũhoro ũcio magĩthiĩ makĩoya kĩimba gĩake, magĩgĩthika. Jesũ kũhũũnia andũ ngiri ithaano (Mat .-; Luk .-; Joh .-) Thuutha ũcio atũmwo a Jesũ magĩcooka magĩũka kũrĩ we makĩmwĩra maũndũ moothe marĩa meekĩĩte, o na marĩa maarutanĩĩte. Na tondũ nĩkwarĩ na andũ aingĩ mookaga magĩthiaga, o nginya Jesũ na arutwo aake makaaga hĩndĩ ya kũhuurũka kana kũrĩa, agĩkĩĩra arutwo aake atĩrĩ, “Ũkaai tũthiĩ handũ hatarĩ andũ mũkahuurũke haniini.” Magĩkĩingĩra gatarũ marĩ oiki, magĩthiĩ handũ hataarĩ andũ. Nao andũ aingĩ makĩmoona magĩthiĩ, makĩmamenya; magĩgĩũka kuuma matũũrainĩ moothe, magĩthiĩ na magũrũ mateng'ereete, o nginya magĩkinya mbere ya arutwo handũ hau maathiaga.  Naake Jesũ oima gatarũinĩ, akĩona ũrĩa andũ acio maingĩhĩĩte, akĩmaiguĩra tha tondũ maahaanaga ta ng'ondu itarĩ na mũrĩithi; agĩkĩambĩrĩria kũmaruta maũndũ maingĩ. Nakuo gwatua gũtuka arutwo aake magĩũka harĩ we makĩmwĩra atĩrĩ, “Gũũkũ nĩ werũinĩ na rĩu gũkirie gũtuka, ĩra andũ mathiĩ nĩguo makinye mĩgũndainĩ, o na icagiinĩ nĩguo makagũre kĩndũ mangĩrĩa.” Naake Jesũ akĩmacookeria atĩrĩ, “Maheei kĩndũ gĩa kũrĩa arĩ inyuĩ.” Nao makĩmũũria atĩrĩ, “Tũthiĩ tũkagũre mĩgate ya dinari#. Dinari: Rora Mat .. magana meerĩ tũmahe marĩe?” Naake Jesũ akĩmooria atĩrĩ, “Mũrĩ na mĩgate ĩigana? Tathiĩi mũrore.” Nao maarora makĩmwĩra atĩrĩ, “Nĩ mĩgate ĩtaano na thamaki igĩrĩ.” Naake Jesũ agĩathana atĩ andũ oothe maikare thĩ ikundi ikundi kũu nyekiinĩ. Magĩgĩikara thĩ ikundi: imwe cia andũ igana, na ingĩ cia mĩrongo ĩtaano. Naake akĩoya mĩgate ĩyo ĩtaano na thamaki icio igĩrĩ, akĩrora igũrũ, agĩciraathima. Agĩcooka akĩenyũranga mĩgate akĩnengera arutwo mahe andũ, na thamaki nacio akĩmagayania oothe. Nao oothe makĩrĩa, makĩhũũna. Nao arutwo magĩcooka makĩũngania cienyũ cia mĩgate o na cia thamaki iria ciatigarĩĩte, ikĩiyũra ciondo ikũmi na igĩrĩ. Andũ arĩa maahũũnirio maarĩ arũme ngiri ithaano (,). Jesũ kũgerera maaĩ igũrũ (Mat .-; Joh .-) Na hĩndĩ o ĩyo Jesũ akĩĩra arutwo aake maingĩre gatarũ mathiage mũrĩmo ũrĩa ũngĩ wa iria meerekeire Bethisaida. Naake agĩtigwo akiugĩra andũ ũhoro. Arĩĩkia kũmoigĩra ũhoro agĩthiĩ kĩrĩmainĩ kũhooya. Gũgĩkinya hwaĩinĩ, gatarũ kaarĩ iriainĩ gatagatĩ, naake Jesũ aarĩ wiki thĩ nyũmũ. Hĩndĩ ĩyo akĩona arutwo aake makĩĩgũmĩra gũtwara gatarũ tondũ meerekeire na kũrĩa rũhuuho rwoimaga. Na kũrĩ o ũtukũ ta rĩrĩa ngũkũ igambaga agĩthiĩ kũrĩ o agereire maaĩ igũrũ, akĩenda kũmahĩtũka. Nao mamuona agereire maaĩ igũrũ, magĩciiria nĩ ngoma moonaga magĩgĩkaya. Oothe magĩĩtigĩra mũno. Naake Jesũ akĩmaarĩria o rĩmwe akĩmeera atĩrĩ, “Ũmĩrĩriai! Nĩ niĩ. Tigaai gwĩtigĩra!” Naake agĩtoonya gatarũinĩ, naruo rũhuuho rũkĩhoorera. Nao arutwo aake makĩgega mũno, nĩ ũndũ o na ũhoro wa mĩgate ĩrĩa maarĩĩte ndwamaguũkĩire wega, tondũ ngoro ciao ciarĩ nyũmũ. Jesũ kũhonania Genesareti (Mat .-) Naake Jesũ na arutwo aake makĩringa iria magĩkinya kũrĩa gwĩtagwo Genesareti, makĩoha gatarũ rũteereinĩ. Nao moima gatarũinĩ, andũ makĩmenya Jesũ o rĩmwe. Magĩteng'era matũũrainĩ, makamũreehere arĩa oothe maarĩ arũaru. O harĩa maigua nĩ ho arĩ, makamũtwarĩra andũ mamakuuĩĩte na mĩgeka. Kũrĩa guothe Jesũ aatoonyaga: icagiinĩ, matũũrainĩ, kana mĩgũndainĩ, maigaga arĩa arũaru ndũũnyũinĩ makamũthaitha ameetĩkĩrie mahuutie o na akorwo no gĩcũrĩ kĩa nguo yake. Nao arĩa oothe maakĩhuutagia makahonio.