 Ihooya rĩa mũndũ ũrĩ ithaamĩrioinĩ#. Thaburi ĩno nĩ ĩmwe na Thaburi . Mbaimbũinĩ ingĩ, thaburi ici cierĩ inyiitithanĩĩtio igatuĩka thaburi ĩmwe. Tua ciira wakwa, Ngai, na wonanie kĩhooto gĩakwa harĩ andũ arĩa matagwĩtĩkĩĩtie; honokia kuuma harĩ andũ a maheeni na matarũmagĩrĩra kĩhooto! Wee Ngai nĩ we mũmenyereri ũndiganĩirie nĩkĩ? Thiaga ndĩthikĩire nĩ ũrĩa thũ ciakwa ihinyĩrĩirie nĩkĩ?  Tũma ũtheri waku o na ũhoro waku wa ma indongorie arĩ cio, injookie Zayuni, kĩrĩma gĩaku gĩtheru na Hekaarũinĩ yaku kũrĩa ũikaraga. Hĩndĩ ĩyo nĩndĩthiĩ kĩgongoonainĩ gĩaku, wee Ngai, o wee Ngai ũrĩa ũrĩ kĩhumo gĩa gĩkeno gĩakwa, na nĩndĩkũgooca ngĩhũũraga kĩnanda, wee Ngai, Ngai wakwa.  Nĩ kĩĩ, wee ngoro yakwa, ũrĩ na ihooru ũguo? Ũratangĩka ũguo nĩkĩ? Wĩĩhoke Ngai nĩ gũkorwo nĩndĩrĩmũgooca o rĩngĩ, o we mũhonokia wakwa na Ngai wakwa.