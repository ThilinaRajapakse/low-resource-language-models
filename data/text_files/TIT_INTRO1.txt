Gũtaarĩria Tito aarĩ mũrũũrĩrĩ watuĩkĩĩte Mũkristiano, na nĩatuĩkire wa kũrutithania wĩra na Paũlũ o na wa gũteithania naake wĩrainĩ wa kũhunjia. Marũa maya Paũlũ aandĩkĩire Tito mũndũ mwĩthĩ ũrĩa wamũteithagia wĩra Kirete, kũrĩa aatigĩĩtwo kuo arorage wĩra wa kanitha. Marũa maya maandĩkĩĩtwo ũhoro ũkoniĩ maũndũ matatũ. . Tito nĩaririkanĩĩtio mĩtugo ĩrĩa atongoria a kanitha maagĩrĩirwo nĩ gũkorwo nayo, na makĩria nĩ ũndũ wa mĩtugo mĩũru ĩrĩa yarĩ na andũ aingĩ a Kirete. . Tito nĩataarĩĩtwo ũrĩa aagĩrĩirwo nĩgũthoomithia ikundi mwanya mwanya cia kanitha, ũguo nĩ ta kuuga athuuri arĩa akũrũ, na atumia arĩa akũrũ (arĩa thuuthainĩ marĩcookaga gũthoomithia atumia arĩa eethĩ), o na athoomithie arũme arĩa eethĩ o na ngombo. . Akĩrĩĩkĩrĩria mwandĩki nĩataarĩĩte Tito ũhoro wa mĩtugo ya Mũkristiano, na makĩria ũhoro wa thaayũ na kũiguithania, na gwĩtheemaga rũmena, ngarari, na nyamũkano thĩinĩ wa kanitha. Maũndũ marĩa marĩ marũainĩ maya Gũtaarĩria .- Atongoria a kanitha .- Mawĩra ma andũ ikundi mwanya mwanya cia kanitha .- Gũtaarwo na gũkaanio .- Kũrĩĩkia .-