Gũtaarĩria Marũa ma Paũlũ ma Mbere kũrĩ Akorinitho maandĩkirwo marĩ ma gũteithia Akristiano maũndũinĩ megiĩ wĩtĩkio na mathĩĩna mũtũũrĩreinĩ wa Akristiano, marĩa moonekeete thĩinĩ wa kanitha ũcio Paũlũ aambĩrĩirie thĩinĩ wa Korinitho. Hĩndĩ ĩyo Korinitho rĩarĩ itũũra inene thĩinĩ wa bũrũri wa Ngiriki, na nĩrĩo rĩarĩ itũũra inene rĩa mũkoa wa Akaia ũrĩa wathagwo nĩ Aroma. Itũũra rĩu rĩamenyekeete tondũ wa kũgĩa na mbiacara, na mwĩtĩĩo nĩ ũndũ wa mĩtugo ya andũ aakuo. Ningĩ nĩrĩamenyekeete nĩ ũndũ wa ũmaraaya ũrĩa wahunjĩĩte kũu guothe, o na kũgĩa ndini cia mĩthemba mĩingĩ. Maũndũ marĩa Paũlũ aarĩ na bata namo nĩ mathĩĩna ma gwatũkana gwa kanitha, ũmaraaya kanithainĩ, ũhoro wa arũme na atumia gũkomania na kũhikania, ũhoro wa thamiri, mũtaratara wa kanitha, iheeo cia Roho Mũtheru, na ũhoro wa kũriũka. Paũlũ nĩonanĩĩtie wega mũno ũrĩa Ũhoro ũrĩa Mwega uugaga igũrũ rĩa maũndũ macio. Gĩcunjĩ kĩa , kĩrĩa kĩonanĩĩtie ũhoro wa wendo atĩ nĩguo kĩheeo kĩrĩa kĩega mũno kĩrĩa Ngai aheaga andũ aake, nĩkĩo hiihi gĩcunjĩ kĩrĩa kĩũĩo mũno thĩinĩ wa marũa maya. Maũndũ marĩa marĩ marũainĩ maya Gũtaarĩria .- Njatũkano thĩinĩ wa kanitha .--. Mĩtugo mĩũru ya ũmaraaya na mũtũũrĩre thĩinĩ wa mũciĩ .--. Akristiano na arĩa matarĩ Akristiano .--. Mũtũũrĩre thĩinĩ wa kanitha na ũhoro wa gũthaathaiya .--. Kũriũka gwa Kristũ na kwa arĩa meetĩkĩĩtie. .- Kũhotha nĩ ũndũ wa Akristiano a Judea .- Maũndũ ma Paũlũ we mwene na ciugo ciake cia mũthia .-