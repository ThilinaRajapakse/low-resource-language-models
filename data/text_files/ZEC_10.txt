 MWATHANI kwĩranĩra ũhonokio Atĩrĩĩrĩ, hooyai MWATHANI amũhe mbura ĩrĩa niini. MWATHANI nĩ we ũtũmaga matu ma mbura magĩe, na akoiria mbura, na agatũma mĩgũnda ĩgĩe na irio nĩ ũndũ wa mũndũ o wothe.  Andũ mahooyaga tũkai#. Tũkai: Maandĩko ma Kĩhibirania moigaga - tũkai twa mũciĩ twaragia o tũhũ na aragũri moonaga o maheeni. twao, na makahooya kĩrĩra harĩ ooni maũndũ, no gũtirĩ ũteithio moonaga. Arooti nao marootaga irooto cia maheeni, na magacirugũra na maũndũ ma kũmũhĩngĩĩcithia; kũũmanĩrĩria kũrĩa moomanagĩrĩria nakuo no gwa tũhũ. Nĩ ũndũ ũcio andũ no kũũrũũra maroorũũra o ta ng'ondu ciũrĩĩte, marathĩĩnĩka ũguo nĩ gũkorwo matirĩ na mũrĩithi.  MWATHANI Mwene Hinya Wothe egũkiuga atĩrĩ, “Nĩndaakarĩĩtio mũno mũno nĩ andũ a ndũũrĩrĩ arĩa#. Andũ a ndũũrĩrĩ arĩa ... : Kĩhibirania kiugaga; arĩithi na thenge. maathaga andũ aakwa na nĩngaamaherithia. Andũ a Juda nĩ aakwa na nĩndĩmabaaragĩrĩra, ngũmatua mbarathi ciakwa cia mbaara irĩ na hinya. Ningĩ thĩinĩ wao nĩgũkoima athamaki, atongoria, na anene a mĩthemba yothe a gwathaga andũ aakwa. Andũ a Juda makaahootana o ta thigari iria irangarangagĩrĩria thũ ciacio ndakainĩ ya njĩra. Makaarũa tondũ MWATHANI agaakorwo hamwe nao, na nĩmagaatooria o na mbarathi cia thũ ciao.  “Nĩngeekĩra andũ a Juda hinya, na honokie andũ a Isiraeli. Nĩngaamaiguĩra tha na ndĩmacookie mũciĩ. Makaahaana ta andũ itarĩ ndatiganĩria. Nĩ niĩ MWATHANI Ngai wao na nĩngaigua mahooya maao. Andũ a Isiraeli makaagĩa hinya o ta thigari, magaakena o ta andũ moima kũnyua ndibei. Ciana ciao ikaaririkanaga ũhootani ũcio igakena, nĩkũmenya ũrĩa MWATHANI eekĩĩte. “Nĩngeeta andũ aakwa na ndĩmacookanĩrĩrie hamwe. Nĩngaamahonokia ndũme maingĩhe o ta ũrĩa maingĩhĩĩte tene. O na gũtuĩka nĩndamahurunjire ndũũrĩrĩinĩ, o na marĩ mabũrũri macio ma kũraihu nĩmakaandirikana. O hamwe na ciana ciao nĩmagaatigara na mainũke mũciĩ. Ngaamaruta Misiri na Asiria ndĩmacookie mũciĩ na ndũme matũũre bũrũri wao kĩũmbe. Ngaamenjera bũrũri wa Gileadi na wa Lebanoni; na andũ maiyũre bũrũri wothe. Rĩrĩa makaagerera iriainĩ rĩa mathĩĩna, niĩ MWATHANI nĩngaahũũra makũmbĩ ma iriainĩ na hũithie maaĩ marĩa mariku ma rũũĩ rwa Nailo. Bũrũri wa Asiria ũrĩa mwĩtĩi nĩũkaanyiihio, naguo bũrũri wa Misiri ũrĩa wĩ hinya mũingĩ ũtuunywo hinya waguo. No nĩngeekĩra andũ aakwa hinya nao nĩmagaathaathaiya na manjathĩkagĩre.” Nĩ MWATHANI woiga ũguo.