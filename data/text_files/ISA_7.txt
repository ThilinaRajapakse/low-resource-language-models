 Mũthamaki Ahazu kũheeo ndũmĩrĩri  Hĩndĩ ĩrĩa mũthamaki Ahazu, mũrũ wa Jothamu na mũcũkũrũ wa Uzia, aathaga Juda, itũũra rĩa Jerusalemu nĩrĩatharĩkĩirwo nĩ Rezini, mũthamaki wa Siria marĩ na Peka mũrũ wa Remalia, ũrĩa warĩ mũthamaki wa Isiraeli, no matiahotire kũrĩtuunyana. Na rĩĩrĩ, rĩrĩa mũthamaki wa Juda aiguire atĩ andũ a Siria nĩmatumĩĩte ndũgũ na andũ a Isiraeli, we na andũ aake nĩmaagwatirwo nĩ guoya mũnene na makĩinaina o ta ũrĩa mĩtĩ ya mũtitũ ĩinainagio nĩ rũhuuho. Hĩndĩ ĩyo MWATHANI agĩkĩĩra Isaia atĩrĩ, “Oya mũũrũguo Shearu Jashubu#. Shearu Jashubu: Rĩĩtwa rĩĩrĩ na Kĩhibirania nĩ ta kuuga: andũ aniini nĩ o magaacooka. mũthiĩ mũgatũnge mũthamaki Ahazu. Nĩmũkũmũkora barabarainĩ harĩa atumi a nguo marutagĩra wĩra, o mũthiainĩ wa mũtaro ũrĩa ũreehage maaĩ kuuma karia ka na igũrũ. Wamũkora mwĩre aikare ahooreire, na ndakaamake kana atangĩke ngoro. Nĩ gũkorwo maraakara ma mũthamaki Rezini na andũ aake a Siria na ma mũthamaki Peka mahaana o ta ndoogo ya icinga igĩrĩ irahora. Siria, manyiitanĩĩte na Aisiraeli na mũthamaki wao, nĩmathondekeete mũbango wa gũtharĩkĩra Juda. Mabangĩĩte makirie andũ aakuo ihooru nĩguo meetĩkĩre kũnyiitanĩra nao. Ningĩ macooke marũũgamie mũrũ wa Tabeeli atuĩke mũthamaki wao.” No rĩĩrĩ, MWATHANI ekuuga atĩrĩ, “Ũndũ ũcio ndũgeekinyĩra na ndũkaahoteka. Tondũ-rĩ, Siria gũtirĩ hinya gũkĩra Damasiki, itũũra rĩrĩa rĩayo inene. Ningĩ Damasiki gũtirĩ na hinya gũkĩra Rezini mũthamaki warĩo. Ningĩ mĩaka mĩrongo ĩtandatũ na ĩtaano ĩgĩthira, bũrũri wa Isiraeli ũgaakorwo ũharaganĩĩte na ndũkaahota kwĩrũũgamia. Atĩrĩĩrĩ, Isiraeli gũtirĩ na hinya gũkĩra Samaria itũũra rĩakuo rĩrĩa inene na Samaria gũtirĩ hinya gũkĩra Peka mũthamaki warĩo. “Atĩrĩĩrĩ, mũngĩaga gwĩtĩkia, nĩ ma mũtikaahota kwĩrũũgamia.” Rũũri rwa Emanueli Ningĩ MWATHANI, agĩtũma ndũmĩrĩri kũrĩ Ahazu akĩmwĩra atĩrĩ, “Ĩtia MWATHANI Ngai waku kĩmenyithia kiumĩĩte na thĩ kũrĩa kũriku ta kwa arĩa akuũ o na kana kiumĩĩte matuinĩ kũũrĩa igũrũ.” Naake Ahazu agĩcookia atĩrĩ, “Ndigwĩtia kĩmenyithia, nĩndarega, ndikũgeria MWATHANI.” Naake Isaia agĩcookia atĩrĩ, “Inyuĩ, njiarwa cia Daudi, tagĩthikĩrĩriei, mũkuona kũnogia andũ ũrĩ ũndũ mũnyiinyi nĩguo mũkĩnogie o na Ngai?”  Mwathani we mwene nĩegũkĩmũhe kĩmenyithia! Mũirĩĩtu#. Mũirĩĩtu: Maandĩko ma Kĩngiriki moigaga Mũirĩĩtu thingi, no maandĩko ma Kĩhibirania magwetaga mũirĩĩtu mwĩthĩ ũkinyĩĩtie ũkũrũ wa kũhika. Mathayo . ĩrũmagĩrĩra maandĩko ma Kĩngiriki marĩa maarugũrirwo mĩaka  thuutha wa mũnabii Isaia. nĩakaagĩa nda na nĩagaaciara mwana wa kahĩĩ amwĩte Imanueli, ũguo nĩ ta kuuga, “Ngai hamwe na ithuĩ.” Rĩrĩa mwana ũcio agaakinya wa gũkũũrana wega na ũũru, akaanyuaga iria na arĩage ũũkĩ. Na agĩgaakinya wa gũkũũrana wega na ũũru, mabũrũri ma athamaki acio eerĩ arĩa rĩu marakũinainia magaakorwo matiganĩirio. “Atĩrĩĩrĩ, MWATHANI nĩagaakũreehithĩria, wee mwene, andũ aaku, o na andũ a nyũmba ya thooguo, matukũ ma thĩĩna mũũru gũkĩra ũrĩa wothe wanooka kuuma rĩrĩa bũrũri wa Isiraeli wagayũkanire na wa Juda. Thĩĩna ũcio ũkoima harĩ mũthamaki wa Asiria. “Rĩrĩa matukũ macio magooka, MWATHANI akaahuuha coro, nao andũ a Misiri mooke na ũingĩ o ta ngi moimĩĩte tũrũũĩinĩ twa Misiri tũrĩa tũrĩ kũraihu. Nao andũ a Asiria mooke na ũingĩ o ta njũkĩ moimĩĩte bũrũri wao. Magooka moomokere irĩmainĩ, ituambainĩ, o na ngurungainĩ cia mahiga, na maarahe ithakainĩ cia mĩigua o na kũrĩa guothe kũrĩithagio. “Matukũinĩ macio, Mwathani nĩagaakombora mũthamaki wa andũ a Asiria, ahaana ta mwenjani kuuma mũrĩmo wa rũũĩ rwa Farati. Naake nĩakaamwenja mĩtwe, njuĩrĩ cia magũrũ, o na nderu. “No rĩĩrĩ, matukũini macio, mũndũ akaarĩithagia moori ĩmwe na ng'ondu igĩrĩ, na tondũ wa ũingĩ wa iria rĩrĩa ikaarutaga, agaakoragwo na kĩrĩa gĩothe akaabataraga. Mũndũ ũrĩa wothe ũgaatigara akaarĩaga ũũkĩ na anyuage iria. “Rĩrĩa matũkũ macio magaakinya, mĩgũnda ya mĩthabibũ ĩrĩa mbere ĩyo yoimagia thabibũ ngiri ĩmwe (,) na ĩkeendagio icunjĩ ngiri ĩmwe (,) cia betha, ĩgaatuĩka o gĩthaka kĩa mĩigua na mĩtare. Andũ magaathiaga kuo kũhĩta marĩ na mĩguĩ na moota, nĩ gũkorwo bũrũri wothe ũgaakorwo ũyũirwo nĩ mĩigua na mĩtare. Ningĩ irĩmainĩ kũrĩa kwamenyereete gũciimbagwo na macembe, gũtirĩ ũkaageria gũthiĩ kuo nĩgwĩtigĩra mĩtare na mĩigua. Gũgaatuĩka kũndũ gwa kũrekererio mahiũ na kũrangwo nĩ ng'ondu.”