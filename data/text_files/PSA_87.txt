 Gũkumia itũũra rĩa Jerusalemu#. Thaburi ĩno nĩ rwĩmbo rwandĩkirwo nĩ aariũ a Kora. Atĩrĩĩrĩ, kĩrĩmainĩ kĩrĩa gĩtheru#. Kĩrĩmainĩ ... gĩtheru: Rora .. nĩ ho MWATHANI aakire itũũra rĩake; eendeete itũũra rĩa Jerusalemu gũkĩra kũndũ kũrĩa kũngĩ guothe thĩinĩ wa Isiraeli. Wee, itũũra rĩa Ngai, tathikĩrĩria ũigue maũndũ meega marĩa Ngai araaria igũrũ rĩaku;  “Nĩngaagwetanĩria Misiri na Babilonia hamwe na mabũrũri marĩa manjathĩkagĩra; nĩngaataranĩria andũ a Filisitia, Turo, na Ethiopia hamwe na atũũri a Jerusalemu.”  Na rĩĩrĩ, ũhoro wa Zayuni ũkĩario nĩgũkeeragwo atĩrĩ, “Andũ oothe maaciarĩirwo thĩinĩ waku;” nĩ gũkorwo Ũrĩa Ũrĩ Igũrũ Mũno nĩagaatũma rĩgĩe na hinya. MWATHANI nĩakandĩka marĩĩtwa ma andũ ibukuinĩ atĩ oothe maaciarĩirwo Jerusalemu. Magaacimbicaga oothe nĩgũkena makĩinaga atĩrĩ, “Itũũra rĩa Zayuni nĩrĩo kĩhumo kĩa iraathimo ciitũ ciothe.”