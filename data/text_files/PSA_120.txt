 Ihooya rĩa kũũria ũteithio Ndakaĩire MWATHANI ndĩ thĩĩnainĩ, naake akĩnjĩtĩka. MWATHANI, honokia, kuuma harĩ andũ a maheeni na a ũhinga.  Inyuĩ aheenania aya, Ngai akaamwĩka atĩa? Akaamũherithia atĩa hiihi! Akaamũratha na mĩguĩ mĩũgĩ, na amũcine na makara mararĩrĩmbũka mwaki!  Gũtũũrania na inyuĩ nĩ kũũru o ta gũtũũra Mesheki kana gũtũũrania na andũ a Kedari#. Mesheki ... Kedari: Gũũkũ nĩ kũndũ kwaraihĩrĩirie gwatũũragwo nĩ andũ ooru mataarĩ tha.. Nĩndũũranĩĩtie kwa ihinda iraaya mũno, na andũ matendeete thaayũ! Niĩ nyendeete o thaayũ, no ingĩaria ũhoro wa thaayũ, o meendaga o mbaara!