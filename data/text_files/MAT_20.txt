 Aruti wĩra mũgũndainĩ wa mĩthabibũ “Ũthamaki wa igũrũ ũhaana ta mũndũ ũrĩa woimagarire rũũciinĩ tene agĩthiĩ kwandĩka andũ a kũmũrĩmĩra mũgũnda wake wa mĩthabibũ. Naake arĩĩkia kũiguithania nao atĩ ekũmarĩha o dinari#. Dinari: Yarĩ mbeeca ya Kĩroma na mũigana wayo warĩ mũcaara ũrĩa mũruti wĩra aarĩhagwo aaruta wĩra mũthenya ũmwe. agĩkĩmatũma makarute wĩra mũgũndainĩ wake wa mĩthabibũ. Agĩcooka agĩthiĩ rĩngĩ ndũũnyũinĩ ta thaa ithatũ cia rũũciinĩ akĩona andũ mataarĩ na ũndũ meekaga, akĩmeera atĩrĩ, ‘O na inyuĩ thiĩi mũkarute wĩra mũgũndainĩ wa mĩthabibũ, na kĩrĩa kĩagĩrĩire nĩkĩo ndĩrĩmũrĩha.’ Nao magĩthiĩ. Agĩcooka agĩĩka o ũguo thaa thita cia mũthenya na ta thaa kenda. Ningĩ ta thaa ikũmi na ĩmwe agĩthiĩ ndũũnyũinĩ akĩona andũ angĩ maikarĩĩte o ũguo, akĩmooria atĩrĩ, ‘Nĩkĩ gĩgũtũma mũte mũthenya wothe haaha mũtarĩ na ũndũ mũreeka?’ Nao makĩmũcookeria atĩrĩ, ‘Gũtirĩ mũndũ ũtwandĩkire.’ Naake akĩmeera atĩrĩ, ‘O na inyuĩ thiĩi mũkarute wĩra mũgũndainĩ wa mĩthabibũ.’  “Na hwaĩinĩ wakinya, mwene mũgũnda akĩĩra mũnyabaara wake atĩrĩ, ‘Ĩta aruti wĩra ũmarĩhe mũcaara wao, wambĩrĩirie na arĩa maandĩkirwo iminĩroinĩ ũrĩĩkĩrĩrie na arĩa maandĩkirwo mbere.’ Hĩndĩ ĩrĩa arĩa maandĩkĩĩtwo thaa ikũmi na ĩmwe mookire, o mũndũ akĩrĩhwo dinari ĩmwe. Rĩrĩa arĩa maandĩkĩĩtwo mbere maakinyire meciirĩĩtie atĩ mekũrĩhwo makĩria, o nao makĩrĩhwo o mũndũ dinari ĩmwe. Magĩkĩoya mũcaara ũcio, no makĩambĩrĩria kũnugunĩra mũmaandĩki, makiuga atĩrĩ, ‘Aya a thuutha maruta wĩra o ithaa rĩmwe, hĩndĩ ĩrĩa ithuĩ twatinda tũkĩruta wĩra na riũa, na we wacooka wamarĩha o ta ithuĩ!’ “Naake agĩcookeria ũmwe wao atĩrĩ, ‘Mũraata wakwa, ndirĩ ũũru ngwĩkĩĩte; githĩ tũtiguithanĩirie atĩ ngũkũrĩha dinari ĩmwe? Rĩu kĩoe mũcaara waku na ũinũke. Nĩ niĩ ndeenda kũrĩha ũyũ wa thuutha o ta ũguo ndakũrĩha. Githĩ ndiĩtĩkĩrĩĩtio gwĩka ũrĩa ngwenda na indo ciakwa? Kana ũkũigua ũiru nĩ ũndũ ndĩ mũtaana?’ ”  Naake Jesũ akĩrĩĩkia akiuga atĩrĩ, “Tondũ ũcio arĩa marĩ thuutha nĩmagaatuĩka a mbere, na arĩa marĩ mbere matuĩke a thuutha.” Jesũ kwaria rĩa gatatũ ũhoro wa gũkua gwake (Mar .-; Luk .-) Nao marĩ njĩrainĩ meerekeire Jerusalemu, Jesũ agĩcookia ndundu arutwo arĩa ikũmi na eerĩ akĩmeera atĩrĩ, “Twerekeire Jerusalemu kũrĩa Mũrũ wa Mũndũ arĩneanwo kũrĩ athĩnjĩri Ngai arĩa anene na arutani a Watho. Nao nĩmarĩmũtuĩra kũũragwo, macooke mamũneane kũrĩ andũ a ndũũrĩrĩ nĩguo anyũrũrio, ahũũrwo na acooke aambwo mũtĩ igũrũ. No mũthenya wa gatatũ nĩakaariũkio.” Ihooya rĩa mũtumia wa Zebedi (Mar .-) Na rĩĩrĩ, mũtumia wa Zebedi agĩũka kũrĩ Jesũ arĩ na aariũ aake eerĩ akĩmũturĩria ndu akĩmũũria amũhingĩrie ũndũ. Naake Jesũ akĩmũũria atĩrĩ, “Nĩ atĩa ũkwenda?” Naake akĩmũcookeria akĩmwĩra atĩrĩ, “Njĩĩrĩra atĩ aariũ aya aakwa eerĩ nĩmagaikara ũmwe mwena waku wa ũrĩo na ũrĩa ũngĩ mwena wa ũmotho rĩrĩa ũgaatuĩka mũthamaki.” No Jesũ akĩĩra aariũ acio a Zebedi atĩrĩ, “Inyuĩ mũtiũĩ ũrĩa mũrooria. No mũhote kũnyua gĩkombe kĩa mathĩĩna kĩrĩa ngirie kũnyua?” Nao makĩmũcookeria makĩmwĩra atĩrĩ, “Ĩĩ, no tũhote.” Naake Jesũ akĩmeera atĩrĩ, “Ti itherũ nĩmũkaanyua gĩkombe gĩakwa kĩa mathĩĩna, ĩndĩ niĩ ndirĩ na ũhoti wa gũtua nũũ ũgaikara mwena wakwa wa ũrĩo kana wa ũmotho. Itĩ icio nĩ cia arĩa Awa athondekeire.” Hĩndĩ ĩrĩa arutwo arĩa angĩ ikũmi maiguire ũguo, makĩraakarĩra aanake acio eerĩ a nyina ũmwe.  Naake Jesũ akĩmeeta oothe akĩmeera atĩrĩ, “Nĩmũũĩ atĩ anene a ndũũrĩrĩ nĩmacihinyagĩrĩria, nao atongoria aacio nĩ o eene ũhoti wothe.  No ũndũ ũcio ndũkaanooneke gatagatĩinĩ kaanyu. Ũrĩa ũkwenda gũtuĩka mũnene gatagatĩinĩ kaanyu nĩatuĩke ndungata ya arĩa angĩ. Na angĩkorwo nĩkũrĩ ũmwe wanyu ũkwenda gũtuĩka wa mbere, no mũhaka atuĩke ngombo yanyu. Amu o naake Mũrũ wa Mũndũ ndookire gũtungatwo, ookire gũtungata na kũheana muoyo wake ũtuĩke wa gũkũũra andũ aingĩ.” Jesũ kũhonia atumuumu eerĩ (Mar .-; Luk .-) Na hĩndĩ ĩrĩa Jesũ na arutwo aake moimaga Jeriko, andũ aingĩ makĩmarũmĩrĩra. Nao atumuumu eerĩ maikarĩĩte mũkĩrainĩ wa njĩra maigua atĩ nĩ Jesũ waahĩtũkaga makĩanĩrĩra makiugaga atĩrĩ, “Mũrũ wa Daudi!#. Mũrũ wa Daudi: Maandĩko mamwe nĩmoongagĩrĩra; Mwathani. Tũiguĩre tha!” Nao andũ makĩmakũũma, makĩmeera makire. No o magĩkĩrĩrĩria kwanĩrĩra makiuga atĩrĩ, “Mwathani, Mũrũ wa Daudi! Tũiguĩre tha!” Naake Jesũ akĩrũũgama akĩmeeta, akĩmooria atĩrĩ, “Mũrenda ndĩmwĩkĩre atĩa?” Nao makĩmũcookeria atĩrĩ, “Mwathani, tũkwenda o maitho maitũ mahingũke.” Naake akĩmaiguĩra tha, akĩmahuutia maitho. Na ihinda o rĩu makĩambĩrĩria kuona, nao makĩmũrũmĩrĩra.