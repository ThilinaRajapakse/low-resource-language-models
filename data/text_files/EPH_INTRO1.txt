Gũtaarĩria Marũa ma Paũlũ kũrĩ Aefeso maheanĩĩte ũhoro atĩ “Rĩciiria rĩrĩa Ngai akaahingia nĩgũcookanĩrĩria handũ hamwe indo ciothe iria ciombirwo, iria ikoragwo igũrũ o na iria ikoragwo thĩ, naake Kristũ agakorwo arĩ mũtongoria wacio” (.). Ningĩ mwandĩki wa marũa maya nĩorĩĩtie andũ a Ngai moonanie ũrĩa mũbango ũyũ mũnene wa andũ gũcookanĩrĩra hamwe manyiitanĩĩte na Jesũ Kristũ uugĩĩte mũtũũrĩreinĩ wao. Gĩcunjĩ kĩa mbere kĩa marũa maya kĩarĩĩtie ũhoro wa ũrũmwe, gĩgakĩheana ũrĩa Ngai Ithe athuurĩĩte andũ aake, ũrĩa mooheirwo meehia maao na njĩra ya Jesũ Kristũ Mũrũ wa Ngai, na ũrĩa ciĩranĩro cia Ngai cia bata ituĩtwo cia ma nĩ Roho Mũtheru. Gĩcunjĩinĩ gĩa keerĩ nakĩo mwandĩki nĩorĩĩtie andũ arĩa arandĩkĩra atĩ ũrũmwe wao thĩinĩ wa Kristũ wonekanage wega rĩrĩa maratũũrania hamwe. Mwandĩki nĩahũthĩrĩĩte mĩhiano kuonania ũrũmwe wa andũ a Ngai me thĩinĩ wa Kristũ: kanitha ũhaana ta mwĩrĩ na Kristũ arĩ we mũtwe waguo; kanitha ũhaana ta nyũmba na Kristũ arĩ we ihiga rĩrĩa rĩ bata mũno rĩa mũthingi; kanitha ũhaana mũhiki Kristũ arĩ we mũthuuriwe. Marũa maya nĩmaandĩkĩĩtwo na mwandĩkĩre wa igũrũ mũno nĩ amu mwandĩki nĩahuutĩĩtio mũno nĩ rĩciiria rĩa wega wa Ngai ũrĩa ũrĩ thĩinĩ wa Kristũ. Maũndũ moothe marĩa marĩ thĩinĩ wa marũa maya megiĩ ũhoro wa wendo, igongoona, kuohanĩra, wega, na ũtheru wa Kristũ. Maũndũ marĩa marĩ marũainĩ maya Gũtaarĩria .- Kristũ na kanitha .--. Muoyo mwerũ thĩinĩ wa Kristũ .--. Kũrĩĩkia .-