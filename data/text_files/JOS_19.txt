 Bũrũri ũrĩa wagaĩirwo mũhĩrĩga wa Simeoni Igai rĩa keerĩ rĩarĩ rĩa mũhĩrĩga wa Simeoni kũringana na mbarĩ ciacio. Bũrũri waguo wathiĩte nginya ũgatoonya bũrũriinĩ ũrĩa warĩ igai rĩa mũhĩrĩga wa Juda.  Matũũra marĩa maarĩ thĩinĩ wa bũrũri ũrĩa maagaĩirwo nĩ Beerisheba, Sheba, Molada, Hazari, Shuali, Bala, Ezemu, Elitoladi, Bethuli, Horima, Zikilagi, Bethi Marikabothu, Hazari Susa, Bethi Lebaothu na Sharuheni. Moothe maarĩ matũũra ikũmi na matatũ, o hamwe na icagi iria ciamathiũrũrũkĩirie. Matũũra marĩa mangĩ maao maarĩ Aini, Rimoni, Etheri na Ashani. Moothe maarĩ matũũra mana, o hamwe na icagi iria ciamathiũrũrũkĩirie. Icagi icio ciatambĩĩte o nginya Baalathu Beeri (kana Rama), kũrĩa kũrĩ na mwena wa na kĩanda. Ũcio nĩguo bũrũri ũrĩa mũhĩrĩga wa Simeoni kũringana na mbarĩ ciaguo wagaĩirwo ũtuĩke igai rĩaguo. Mũhĩrĩga wa Simeoni nĩwaheirwo rwere rũmwe rwa bũrũri ũrĩa warĩ igai rĩa mũhĩrĩga wa Juda nĩ ũndũ bũrũri wa mũhĩrĩga wa Juda warĩ mũnene gũkĩra ũrĩa andũ aaguo maiganaga. Bũrũri ũrĩa wagaĩirwo mũhĩrĩga wa Zebuluni Igai rĩa gatatũ rĩarĩ rĩa mũhĩrĩga wa Zebuluni kũringana na mbarĩ ciaguo. Bũrũri ũrĩa wagaĩirwo wakinyĩĩte Saridi. Mũhaka wa bũrũri wao ũgacooka ũkoima kũu Saridi, ũkeerekera na ithũĩro nginya o Mareali, ũhuutanĩĩtie na Dabeshethi, o na karũũĩ karĩa ke na mwena wa irathĩro wa Jokineamu. Ningĩ kuuma na mwena ũũrĩa ũngĩ wa Saridi, ũgathiĩ na mwena wa irathĩro, ũgakinya mũhakainĩ wa Kisilothu Taboru, ũgathiĩ na mbere nginya Daberathu, ũgacooka ũkaambata nginya Jafia. Kuuma hau ũgathiĩ na mbere ũroreete na irathĩro ũgakinya Gathu Heferi na Ithikazini. Mũhaka ũcio ũgacooka ũkeegata ũkeerekera Nea, ũroreete Rimoni. Na mwena wa rũgongo mũhaka wegonyeete ũkarora na Hanathoni, ũgathiĩ ũkarĩĩkĩrĩra gĩtuamba kĩa Efitaheli. Mũhaka ũcio wahĩmbĩirie Katathu, Nahalali, Shimuroni, Idala, na Bethilehemu. Moothe maarĩ matũũra ikũmi na meerĩ, o hamwe na icagi iria ciamathiũrũrũkĩirie. Matũũra macio, o hamwe na icagi ciamo, maarĩ bũrũriinĩ ũrĩa mũhĩrĩga wa Zebuluni kũringana na mbarĩ ciaguo wagaĩirwo ũtuĩke igai rĩaguo. Bũrũri ũrĩa wagaĩirwo mũhĩrĩga wa Isakaru Igai rĩa kana rĩarĩ rĩa mũhĩrĩga wa Isakaru kũringana na mbarĩ ciaguo. Bũrũri waguo wahĩmbĩirie Jezireeli, Kesulothu, Shunemu, Hafaraimu, Shioni, Anaharathu, Rabithu, Kishioni, Ebezi, Remethu, Enganimu, Enihada, na Bethipazezu. O na ningĩ mũhaka wao nĩwahuutĩĩtie Taboru, Shahazuma, o na Bethi Shemeshi, ũgacooka ũkarĩĩkĩrĩra Jorodani. Wahĩmbĩirie matũũra ikũmi na matandatũ, o hamwe na icagi iria ciamathiũrũrũkĩirie. Matũũra macio, o hamwe na icagi ciamo, maarĩ bũrũriinĩ ũrĩa mũhĩrĩga wa Isakaru kũringana na mbarĩ ciaguo ciaheirwo ũtuĩke igai rĩaguo. Bũrũri ũrĩa wagaĩirwo mũhĩrĩga wa Asheri Igai rĩa gataano rĩarĩ rĩa mũhĩrĩga wa Asheri kũringana na mbarĩ ciaguo. Bũrũri waguo wahĩmbĩirie Helikathu, Hali, Beteni, Akishafu, Alamu Meleku, Amadi, na Mishali. Mwena wa na ithũĩro wahuutĩĩtie Karimeli na Shihoru Libinathu. Mũhaka wacio ũgacooka ũkeegata ũkarora na mwena wa irathĩro, ũgathiĩ nginya Bethidagoni. Ũkĩambata nĩguo ũkinye Bethemeki na Neieli, ũkahuutia Zebuluni na gĩtuamba kĩa Ifitaheli; ũgacooka ũkaambata o nginya Kabuli, Ebironi, Rehobu, Hamoni, Kana, o na nginya Sidoni. Mũhaka ũcio ũgacooka ũkeehiũria ũkeerekera Rama, ũgathiĩ na mbere ũgakinya itũũrainĩ rĩrĩa rĩirigĩirwo na thingo cia hinya rĩa Turo. Woima hau ũkeegata ũkarora Hosa, ũgacooka ũgathiĩ ũkarĩĩkĩrĩra iriainĩ rĩa Mediteraneani. Wahĩmbĩirie matũũra maya: Mahalabu, Akizibu, Uma, Afeku, na Rehobu. Moothe maarĩ matũũra mĩrongo ĩĩrĩ na meerĩ, o hamwe na icagi iria ciamathiũrũrũkĩirie. Matũũra macio moothe hamwe na icagi ciamo, maarĩ bũrũriinĩ ũrĩa mũhĩrĩga wa Asheri kũringana na mbarĩ ciaguo ciaheirwo ũtuĩke igai rĩaguo. Bũrũri ũrĩa wagaĩirwo mũhĩrĩga wa Nafutali Igai rĩa gatandatũ rĩarĩ rĩa mũhĩrĩga wa Nafutali kũringana na mbarĩ ciaguo. Mũhaka waguo woimĩĩte Helefu, ũgathiĩ nginya mũtĩinĩ wa mũgandi ũrĩa warĩ Zaananimu, ũgathiĩ ũguo nginya Adaminekebu, ũroreete Jamunia, o nginya Lakumu, ũkarĩĩkĩra Jorodani. Kuuma hau, ũkagarũrũka ũkeerekera Azinothu Taboru na mwena wa na ithũĩro, ũgacooka ũgathiĩ Hukoku, na ũkahuutia Zebuluni na mwena wa na kĩanda, na Asheri mwena wa na ithũĩro, o na Jorodani#. Jorodani: Maandĩko ma Kĩhibirania moigaga: Juda o kũu Jorodani. na mwena wa na irathĩro. Matũũra marĩa mairigĩirwo na thingo cia hinya maarĩ Zidimu, Zeri, Hamathu, Rakathu, Kinerethu, Adama, Rama, Hazoru, Kedeshi, Edirei, Enihazoru, Yironi, Migidaleli, Horemu, Bethanathu, na Bethi Shemeshi. Moothe maarĩ matũũra ikũmi na kenda, o hamwe na icagi iria ciamathiũrũrũkĩirie. Matũũra macio, hamwe na icagi ciamo, maarĩ bũrũriinĩ ũrĩa mũhĩrĩga wa Nafutali kũringana na mbarĩ ciaguo wagaĩirwo ũtuĩke igai rĩaguo. Bũrũri ũrĩa wagaĩirwo mũhĩrĩga wa Dani Narĩo igai rĩa mũgwanja rĩarĩ rĩa mũhĩrĩga wa Dani kũringana na mbarĩ ciaguo. Mũhaka wa bũrũri waguo wahĩmbĩirie matũũra maya: Zoa, Eshitaoli, Irishemeshi, Shaalibimu, Aijaloni, Ithila, Eloni, Timina, Ekironi, Eliteke, Gibethoni, Baalathu, Jehudu, Beneberaki, Gathirimoni, Mejarikoni, na Rakoni, hamwe na kũndũ kũrĩa gũthiũrũrũkĩirie Jopa.  Na rĩĩrĩ, rĩrĩa andũ a Dani maateire bũrũri wao, makĩambata magĩtharĩkĩra itũũra rĩa Laishi. Magĩkĩrĩnyiita, makĩũraga andũ a aarĩo, makĩrĩĩgwatĩra rĩgĩtuĩka rĩao. Magĩtũũra kũu itũũrainĩ rĩu, na makĩrĩgarũra rĩĩtwa makĩrĩĩta Dani, o ta ũrĩa ithe wao eetagwo. Matũũra macio, hamwe na icagi ciamo, maarĩ bũrũriinĩ ũrĩa mũhĩrĩga wa Dani kũringana na mbarĩ ciaguo waheirwo ũtuĩke igai rĩaguo. Bũrũri ũrĩa Joshua aaheirwo Andũ a Isiraeli marĩĩkia kũgayania bũrũri ũcio, makĩhe Joshua wa Nuni gĩcunjĩ kĩmwe kĩa bũrũri gĩtuĩke igai rĩake. Maamũheire itũũra rĩa Timinathu Sera, rĩrĩa we mwene ethuurĩire, o ta ũrĩa MWATHANI aathanĩĩte. Itũũra rĩu rĩarĩ bũrũriinĩ ũrĩa ũrĩ irĩma wa Efiraimu. Naake agĩgĩaka itũũra rĩu rĩngĩ, akĩrĩtũũra. Macio nĩ mo magai marĩa Eleazaru, mũthĩnjĩri Ngai, na Joshua mũrũ wa Nuni, o na atongoria a mbarĩ cia mĩhĩrĩga ya Isiraeli maagayanirie na ũndũ wa kũmacuukĩra mĩtĩ#. Kũmacuukĩra mĩtĩ: Rora ũhoro ũrĩ Jos .. nĩguo mataarwo nĩ MWATHANI marĩ Shilo, o hau mũromoinĩ wa Hema ya gũtũnganwo. Ũguo nĩguo maarĩĩkirie kũgayania bũrũri ũcio.