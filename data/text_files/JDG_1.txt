 Mũhĩrĩga wa Juda na wa Simeoni gũtaha Adonibezeku Na rĩĩrĩ, Joshua arĩĩkia gũkua Aisiraeli makĩũria MWATHANI atĩrĩ, “Rĩu-rĩ, nĩ andũ arĩkũ aitũ mekwamba gũthiĩ gũtharĩkĩra andũ a Kanaani?” Naake MWATHANI akĩmacookeria atĩrĩ, “Mũhĩrĩga wa Juda nĩwambĩrĩrie, na nĩngũmahe bũrũri ũcio ũtuĩke wao.” Nao andũ a mũhĩrĩga wa Juda makĩĩra andũ a mũhĩrĩga wa Simoni atĩrĩ, “Ũkaai tũthiĩ mũgatũteithĩrĩrie gũtharĩkĩra bũrũri ũrĩa tũgaĩirwo ũtuĩke witũ, tũgĩtharĩkĩre Akanaani tũrĩ hamwe; ithuĩ na ithuĩ nĩtũgaatwarana na inyuĩ mũkĩĩnyiitĩra bũrũri ũrĩa mũgaĩirwo ũtuĩke wanyu.” Kwoguo mũhĩrĩga wa Simeoni na wa Juda ĩgĩgĩthiĩ kũrũa ĩ hamwe. Naake MWATHANI nĩamateithĩrĩirie makĩhoota Akanaani na Aperizi. Maahootire andũ ngiri ikũmi (,) kũu Bezeku. Na rĩĩrĩ, kũu Bezeku maakorire Adonibezeku, makĩmũhũũra. Naake agĩĩthara, no magĩkĩmũingatithia o nginya makĩmũnyiita. Maamũnyiita, magĩtinia ciara ciake iria nene cia mooko na cia magũrũ. Naake Adonibezeku akiuga atĩrĩ, “Athamaki mĩrongo mũgwanja arĩa ndatinithĩĩtie ciara iria nene cia mooko na cia magũrũ maatũũraga marĩaga matigari rungu rwa meetha yakwa. Atĩrĩĩrĩ, o ũguo ndameekire, noguo naake Ngai anjĩkĩĩte.” Agĩcooka agĩtwarwo Jerusalemu na kũu nĩkuo aakuĩrĩire. Mũhĩrĩga wa Juda kũhoota Jerusalemu na Heburoni Andũ a Juda magĩgĩtharĩkĩra Jerusalemu na magĩkĩrĩtaha, makĩũraga andũ oothe aarĩo na magĩcooka makĩrĩcina. Thuutha ũcio andũ a Juda magĩikũrũka magĩthiĩ gũtharĩkĩra Akanaani arĩa maatũũraga bũrũri ũrĩa ũrĩ irĩma, magũrũinĩ ma irĩma, o na werũinĩ ũrĩa mũũmũ ũrĩ na mwena wa kĩanda. Thuutha ũcio nĩmaatharĩkĩire Akanaani arĩa maatũũraga Heburoni. Heburoni tene gwetagwo Kiriathu Ariba. Mahootire mbarĩ cia Sheshai, Ahimani, o na Talimai kũu Heburoni. Othinieli kũhoota itũũra rĩa Debiri (Jos .-) Andũ a Juda moima kũu magĩthiĩ gũtharĩkĩra itũũra rĩa Debiri. Debiri tene narĩo rĩetagwo Kiriathu Seferi Na rĩĩrĩ, mũndũ ũmwe wao wetagwo Kalebu agĩkiuga atĩrĩ, “Mũndũ ũrĩa ũkũhũũrana na Kiriathu Seferi na arĩtahe, nĩngũmũhe mwarĩ wakwa Akisa atuĩke mũtumia wake.” Na rĩĩrĩ, Othinieli mũũriũ wa Kenazi, mũrũ wa nyina na Kalebu ũrĩa mũnyiinyi nĩ we warĩtahire, na kwoguo Kalebu agĩkĩmũhe mwarĩ Akisa agatuĩke mũtumia wake. Na rĩĩrĩ, mũthenya wa ũhiki Othinieli akĩringĩrĩria Akisa#. Othinieli akĩringĩrĩria Akisa: Kĩhibirania kiugaga Akisa nĩ we waringĩrĩirie Othinieli ahooe mũgũnda kuuma kũrĩ mũthoniwe Kalebu. ahooe ithe mũgũnda. Naake Akisa akiuma igũrũ rĩa ndigiri yake, naake ithe akĩmũũria atĩrĩ, “Nĩ kĩĩ ũbatairio nĩkĩo?” Akisa akĩmũcookeria atĩrĩ, “Ngwenda ũhe kĩheeo; ndagũthaitha he kũndũ kwĩ na ithima cia maaĩ nĩ ũndũ mũgũnda ũrĩa ũheete wĩ bũrũriinĩ ũtarĩ maaĩ.” Naake Kalebu agĩkĩmũhe ithima cia maaĩ iria ciarĩ na mwena wa na rũgongo o na wa na kĩanda. Ũhootani wa mũhĩrĩga wa Juda na wa Benjamini Njiarwa cia mũthoniwe wa Musa iria cietagwo Akeni ikĩambatania na andũ a Juda kuuma Jeriko, itũũra rĩrĩa rĩetagwo itũũra rĩa Mĩkĩndũ, magĩthiĩ werũinĩ wa Juda, ũrĩa warĩ gũkuhĩ na Aradi na magĩtũũrania na Aamaleki kuo. Na rĩĩrĩ, andũ a Juda marĩ na a Simeoni nĩmaahootire Akanaani arĩa maatũũraga Zebathi, makĩananga itũũra rĩu na makĩrĩruma makĩrĩĩta Horima.#. Horima: Rĩĩtwa rĩĩrĩ na Kĩhibirania nĩkuuga “Kwanangwo.” -MWATHANI nĩateithirie andũ a Juda magĩkĩĩnyiitĩra bũrũri ũrĩa ũrĩ ĩrĩma, no matiahotire gũtaha matũũra ma Gaza, Ashikeloni o na kana Ekironi hamwe na icagi iria ciathiũrũrũkĩirie. Andũ acio maatũũraga rũteereinĩ rwa iria na maarĩ na ngaari cia mbarathi cia cuuma, nĩ ũndũ ũcio andũ a Juda matiahotire kũmaingata.  Kalebu aaheirwo bũrũri wa Heburoni o ta ũrĩa Musa oigĩĩte, naake agĩkĩingata mbarĩ ithatũ cia ciana cia Anaki ĩkiuma kuo.  No rĩĩrĩ, andũ a Benjamini matiigana kũingata Ajebusi arĩa maatũũraga Jerusalemu, na kwoguo Ajebusi matũũranagia na andũ a Benjamini kũu Jerusalemu nginya ũũmũũthĩ. Mũhĩrĩga wa Efiraimu na wa Manase kũhoota bũrũri wa Betheli -Mũhĩrĩga wa Efiraimu#. Efiraimu: Nyũmba ya Josefu. na wa Manase ĩgĩthiĩ gũtharĩkĩra Betheli. Mbere ĩyo Betheli gwetagwo Luzi. MWATHANI nĩamateithirie. Nĩmaatũmire athigaani magathigaane Betheli. Nao magĩthiĩ nĩmaacemanirie na mũndũ woimaga itũũra rĩu makĩmwĩra atĩrĩ, “Tuonie itoonyero rĩa itũũra rĩĩrĩ na nĩtũgaagwĩka maũndũ meega.” Naake mũndũ ũcio nĩamoonirie itoonyero rĩa itũũra, nao andũ a Efiraimu na a Manase makĩũraga andũ oothe a itũũra rĩu o tiga mũndũ ũcio na mũciĩ wake wothe. Naake mũndũ ũcio akiuma kũu agĩthiĩ bũrũri wa Ahiti, agĩaka itũũra kuo akĩrĩĩta Luzi na nĩguo rĩĩtagwo o na ũũmũũthĩ. Andũ arĩa mataingatirwo nĩ Aisiraeli  Atĩrĩĩrĩ, mũhĩrĩga wa Manase ndũigana kũrutũrũra atũũri a Bethi Shani, Taanaka, Dori, Ibileamu, o na kana Megido o hamwe na andũ arĩa maatũũraga icagi iria irigicĩirie matũũra macio. Akanaani maathiire na mbere gũtũũra kuo. No rĩĩrĩ, rĩrĩa Aisiraeli maagĩire na hinya wa kũigana nĩmaarutithirie Akanaani acio wĩra na hinya no matiamaingatire moime bũrũri ũcio.  Mũhĩrĩga wa Efiraimu o naguo ndũigana kũrutũrũra Akanaani arĩa maatũũraga itũũra rĩa Gezeri. Akanaani maathiire na mbere gũtũũrania nao. Mũhĩrĩga wa Zebuluni o naguo ndũigana kũrutũrũra atũũri a Kitironi o na kana a Nahaloli. Akanaani acio maathiire na mbere gũtũũrania na Aisiraeli no nĩmaarutithagio mawĩra maritũ. Mũhĩrĩga wa Asheri naguo ndwaingatire atũũri a matũũra ma Ako, Sidoni, Ahilabu, Akizibu, Heliba, Apeku, o na kana a Rehobu. Kwoguo andũ a Asheri maatũũranagia na Akanaani arĩa maarĩ eene bũrũri nĩ gũkorwo matiigana kũmaingata. Mũhĩrĩga wa Nafutali ndwaingatire atũũri a matũũra ma Bethi Shemeshi na Bethanathu, no Andũ a Nafutali maatũũranirie na Akanaani eene bũrũri, no nĩmaamatuire a kũmarutagĩra mawĩra marĩa maritũ. Atĩrĩĩrĩ, Aamori nĩmaahatĩkire andũ a mũhĩrĩga wa Dani magatũũre bũrũri ũrĩa warĩ irĩma, matiameetĩkĩririe maikũrũke kũrĩa kwaraganu. Aamori nĩmaathiire na mbere gũtũũra Aijaloni, Shaalibimu na kĩrĩmainĩ kĩa Heresi. No mũhĩrĩga wa Efiraimu na wa Manase nĩyamaigire rungu rwa wathani wayo ĩkĩmatua a kũmĩrutagĩra mawĩra marĩa maritũ. Mũhaka wa Aedomu wambĩrĩirie mwambatoinĩ wa Akirabimu, ũgathiĩ ũguo o nginya Rwaroinĩ rwa ihiga na ũgathiĩ na kũu mbere yarĩo.#. Kũu mbere yarĩo: Gũtiũĩkaine harĩa rwaro rũu rũrĩ.