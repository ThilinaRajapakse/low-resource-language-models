Gũtaarĩria Ũhoro ũyũ waheanirwo nĩ mũnabii Habakuku ta mĩaka  mbere ya gũciarwo kwa Jesũ Kristũ, ihinda rĩrĩa Ababilonia maathanaga. Habakuku nĩahuutirio o ngoro thĩinĩ nĩ ũrĩa oonaga andũ acio ooru magĩtũmĩra hinya ũũru. Nĩoririe Mwathani nĩkĩ gĩgũtũma akire rĩrĩa Ababilonia maaniinaga andũ arĩa maarĩ athingu kũmakĩra (.). No Mwathani aamũcookeirie atĩ ihinda rĩrĩa we Mwathani akoona rĩrĩ rĩagĩrĩru nĩrĩo akeerĩhĩria, no rĩĩrĩ, ihinda rĩu rĩtaanakinya-rĩ, “Andũ arĩa athingu marĩtũũraga muoyo nĩ ũndũ nĩmehokeete Ngai.” (.) Icunjĩ iria ingĩ cia ibuku rĩĩrĩ nĩ ũrathi wa ũrĩa andũ arĩa aaganu makaarĩĩkĩrĩria. Ibuku rĩĩrĩ rĩrĩĩkĩrĩirie na thaburi ya gũkenera ũkaru wa Ngai, na ya kuonania ta ũrĩa mwandĩki wayo aarĩ mũndũ wa wĩtĩkio ũtangĩenyenyio. Maũndũ marĩa marĩ ibukuinĩ rĩĩrĩ: Mateta ma Habakuku na macookio ma Mwathani .--. Marĩĩkĩrĩrio ma andũ arĩa aaganu .- Ihooya rĩa Habakuku .-