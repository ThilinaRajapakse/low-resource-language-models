 Kũhooya Ũhonokio Rĩrĩa MWATHANI aatũcookirie Jerusalemu,#. Aatũcookirie Jerusalemu: Kana; aatũmire Jerusalemu ĩgaacĩre o rĩngĩ. tuonaga ta arĩ kũroota twarootaga! Hĩndĩ ĩyo tũgĩtheka na tũkĩina nyĩmbo tũkeneete, nacio ndũũrĩrĩ ikĩĩrana atĩrĩ, “MWATHANI nĩekĩĩte andũ aake maũndũ manene!” MWATHANI nĩatwĩkĩire maũndũ manene; kaĩ nĩtũkeneete-ĩ!  Tũma tũgaacĩre o rĩngĩ, MWATHANI, o ta ũrĩa mbura ĩtũmaga njũũĩ iria ihũĩte ciyũre rĩngĩ. Arĩa mahandaga makĩrĩraga, marogetha makĩrũũhagia nĩgũkena.  Arĩa moimagaraga makĩrĩraga makuuĩĩte mbegũ cia kũhanda, makaahũndũka makĩrũũhagia nĩgũkena, makuuĩĩte magetha maao.