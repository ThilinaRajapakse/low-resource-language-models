 Mĩnyamaaro ya mũndũ mũthingu na rwĩmbo rwake rwa kũgooca Ngai#. Thaburi ĩno yandĩkirwo Daudi.  Ngai wakwa, Ngai wakwa, ũndiganĩirie nĩkĩ? Ũndaihĩrĩirie nĩkĩ, ũkaaga kũndeithia o na ũkaaga kũigua mũcaayo wakwa? Ngũkayagĩra mũthenya, Ngai wakwa, na ndũngĩnjĩtĩka; ũtukũ ngayaga, na ndingĩona wa kũndeithia.  No rĩĩrĩ, wee ũtũire ũikarĩire gĩtĩ kĩa ũnene, o wee ũgoocagwo nĩ Isiraeli, wĩ mũtheru. Wee nĩ we maithe maitũ meehokaga; maakwĩhokire, nawe ũkĩmahonokia. Nĩ we maakayagĩra, nawe ũkĩmathara kuuma moogwatiinĩ; no we meehokaga, nawe ndũigana kũmaconorithia.  No niĩ ndĩ o kĩgunyũ, no ti mũndũ; gũtirĩ mũndũ ũtanyararĩĩte o na agathũũra.  Arĩa oothe manyonaga no gũũthekerera mathekagĩrĩra, makanyonia nĩmĩ ciao na makainainia mĩtwe yao  makoiga atĩrĩ, “Githĩ wee ndwĩhokeete MWATHANI? Arakĩaga gũkũhonokia nĩkĩ? Angĩkorwo MWATHANI nĩakenagio nĩ we-rĩ, arakĩaga gũgũteithia nĩkĩ?”  No rĩĩrĩ, wee nĩ we watũmire njiarwo; nĩ we wamenyagĩrĩra wega o na itatigĩĩte kuonga. Ndũire menyereirwo nĩ we kuuma mũthenya ũrĩa ndaciarirwo; kuuma rĩrĩa ndoimire nda ya maitũ wee ũtũire ũrĩ Ngai wakwa. Ndũkandaihĩrĩrie MWATHANI, tondũ mĩnyamaaro ĩ hakuhĩ, na ndirĩ na wa kũndeithia. Thiũrũrũkĩirio nĩ thũ nyingĩ ihaana ndeegwa; gũtirĩ mwena o na ũmwe thũ icio itariĩ ta ndeegwa iria irĩ ũrũme mũno cia bũrũri wa Bashani itarĩ. Injathamĩirie tũnua twacio o ta mĩrũũthi, ĩrararama ĩgĩtembũrangaga.  Hinya wakwa ũthirĩĩte o ta ũrĩa maaĩ maitĩĩtwo handũ hoomũ maniaraga na ihenya, namo mahĩndĩ maakwa moothe nĩmarekanĩĩtie. Ngoro yakwa ĩringũkĩĩte o ta maguta maringithĩĩtio mwaki. Mũmero#. Mũmero: Kana hinya. wakwa ũng'arĩĩte o ta rũgĩo rũhiũ, naruo rũrĩmĩ rwakwa rũkanyiitana na thĩa ciakwa; ũngomeetie rũkũngũinĩ o ta kĩimba.  Nĩ gũkorwo nĩndigicĩirio nĩ mbũtũ ya andũ ooru; marooka na kũrĩ niĩ o ta magui mahũũtu, na nĩmatheecangĩĩte#. Nĩmatheecangĩĩte: Kana; Nĩmanjoheete. Kĩhibirania kiugaga, nĩmandambũrangĩĩte mooko o na magũrũ o ta mũrũũthi. mooko o na magũrũ. Mahĩndĩ maakwa moothe nĩmaroneka, nacio thũ ciakwa no kwĩĩndorera iraĩndorera ingũũrĩire maitho.  Nĩkũgayana iragayana nguo ciakwa, nayo kanjũ yakwa nĩkũmĩcuukĩra iramĩcuukĩra mĩtĩ. No rĩĩrĩ, MWATHANI, ndũgaikare haraaya na niĩ! Ũka na ihenya ũndeithũre, amu wee nĩ we ũteithio wakwa! Honokia harĩ rũhiũ rwa njora; honokia muoyo wakwa harĩ magui maya! Honokia kuuma tũnuainĩ twa mĩrũũthi ĩno; honokia kuuma harĩ hĩa cia mbogo.  Nĩngũganĩra andũ aitũ ngumo ya rĩĩtwa rĩaku, na ngũkumie ndĩ o gatagatĩinĩ ga kĩũngano kĩao. Inyuĩ mũtĩĩĩte MWATHANI, mũkumiei! Mũgooceei, inyuothe njiarwa cia Jakubu! Inyuĩ andũ a Isiraeli, mũthaathaiyei! Tondũ ndatiganĩirie ũrĩa ũnyamaarĩĩtio, o na kana akaaga kũmũrũmbũiya mĩnyamaaroinĩ yake. ndamũhithĩire ũthiũ wake nĩaiguĩte akĩmũkaĩra amũteithie.  Nĩ we ũheete hinya wa gũgũkumia ndĩ kĩũnganoinĩ kĩnene nĩ ũndũ wa ũrĩa wĩkĩĩte; ngũhingia mĩhĩtwa yakwa ĩrĩa ndeeranĩire ndĩ o mbere ya arĩa magũtĩĩĩte. Andũ arĩa anyamaarie#. Anyamaarie: Kana; Athĩĩni. nĩmarĩe nginya mahũũne; arĩa mamaathaga MWATHANI nĩmamũkumie. Marotũũra magaacĩire nginya tene na tene!  Mĩhĩrĩga yothe ya ndũũrĩrĩ cia thĩ nĩgaathaathaiya MWATHANI; ĩkaamũririkana na ĩmũcookerere harĩa hoothe yarũma gũũkũ thĩ. Nĩ ũndũ MWATHANI nĩ we mũthamaki, ndũũrĩrĩ ciothe nĩ we ũcithamakagĩra.  Andũ oothe arĩa etĩĩi nĩmakaamũinamĩrĩra; arĩa oothe makuaga magathikwo no nginya magaaturia ndu mbere yake. Njiarwa cia thuuthainĩ nĩikaamũtungatĩra; andũ nĩmakaaheaga rũciaro rũrĩa rũgooka thuutha ũhoro wa MWATHANI o na mahunjagĩrie andũ arĩa magaaciarwo mameerage atĩrĩ, “MWATHANI nĩahonokirie andũ aake.”