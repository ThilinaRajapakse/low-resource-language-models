 Solomoni kũhaarĩria mwako wa Hekaarũ (Atha .-) Na rĩĩrĩ, Solomoni agĩtua atĩ nĩegwaka Hekaarũ harĩa MWATHANI arĩthaathayagĩrio o na eyakĩre nyũmba yake ya ũthamaki. Tondũ ũcio agĩthuura andũ ngiri mĩrongo mũgwanja, (,) a gũkuuaga indo cia mwako, na angĩ ngiri mĩrongo ĩnaana (,) a gwacũhia mahiga bũrũriinĩ ũrĩa ũrĩ irĩma. Ningĩ agĩthuura anyabaara ngiri ithatũ na magana matandatũ (,) a kũrũũgamagĩrĩra mawĩra macio. Naake Solomoni akĩrekanĩria Hiramu mũthamaki wa Turo na ndũmĩrĩri ĩno: “Atĩrĩĩrĩ Hiramu, ndagũthaitha ũndũmagĩre mĩtarakwa ya mwako, o ta ĩrĩa watũmagĩra baaba Daudi rĩrĩa aakaga nyũmba yake ya ũthamaki. Nĩndĩharĩirie gwakĩra MWATHANI Hekaarũ ĩĩtanĩĩtio na rĩĩtwa rĩake. Hau harĩtuĩka handũ hatheru, harĩa niĩ na andũ aakwa tũrĩthaathayagĩria MWATHANI na kũmũcinĩra ũbaani wa indo iria nungi wega. Ningĩ nĩ ho tũrĩmũrutagĩra mĩgate ĩrĩa mĩtheru hĩndĩ ciothe. O na no ho tũrĩrutagĩra magongoona ma njino marĩa marĩrutagwo rũũciinĩ na hwaĩinĩ, o na hĩndĩ ya Thabatũ, karũũgamo ka mweri, o na mĩthenya ĩrĩa ĩngĩ ya thigũkũ nĩ ũndũ wa gũtĩĩa MWATHANI Ngai witũ. Ũguo nĩguo MWATHANI aathĩĩte Aisiraeli meekage tene na tene. Hekaarũ ĩrĩa ndaanyĩĩte gwaka, ĩgũkorwo ĩ nene mũno, nĩ gũkorwo Ngai witũ nĩ mũnene gũkĩra ngai ciothe.  O na kũrĩ nĩ ũguo-rĩ, gũtirĩ mũndũ ũngĩhota gwakĩra Ngai Hekaarũ, nĩ ũndũ o na igũrũ guothe ndangĩiganĩra kuo. Nĩ ũndũ ũcio, niĩ ndingĩhota gwakĩra Ngai Hekaarũ, o tiga njakire handũ a kũmũcinagĩra ũbaani. Nĩ ũndũ ũcio, ndũmĩra mũndũ mũũgĩ wa kũruta wĩra na thahabu, betha, gĩcango, na cuuma. Ningĩ mũndũ ũũĩ kũgemia itambaya na rangi wa mburuu, babũ, na mũtuune. Mũndũ ũcio-rĩ, arĩrutithanagia wĩra na andũ arĩa oogĩ na mawĩra macio arĩa baaba Daudi aatigire aathuura gũũkũ Juda na Jerusalemu. Ningĩ ndeehithĩria mĩgogo ya mĩtarakwa, mĩthengera, o na mĩthandarĩ yumĩĩte kũu Lebanoni, nĩ ũndũ nĩnjũũĩ atĩ ndungata ciaku nĩciũĩ gũtema mĩtĩ mũno. Nĩndĩharĩirie gũtũma ndungata ciakwa nĩguo iteithagĩrĩrie icio ciaku gũtema mĩtĩ mĩingĩ, nĩ ũndũ Hekaarũ ĩno ndĩrenda gwaka ĩgũkorwo ĩ nene na ya kũgegania. Nao aruti aaku a wĩra nĩndĩrĩmatũmagĩra indo ciao cia kũhũthĩra ihaana ta ũũ: tani cia kĩmetiriki ngiri igĩrĩ (,) cia ngano, tani cia kĩmetiriki ngiri igĩrĩ (,) cia mbaarĩ, rita ngiri magana mana cia ndibei (,), na rita ngiri magana mana cia maguta ma mĩtamaiyũ (,).” Naake Hiramu, mũthamaki wa Turo, akĩandĩkĩra Solomoni macookio ma marũa macio ta ũũ: “Atĩrĩĩrĩ Solomoni, tondũ wa ũrĩa MWATHANI eendeete andũ aake-rĩ, nĩkĩo agũtuĩte mũthamaki wao. MWATHANI Ngai wa Isiraeli arogoocwo, o we mũũmbi wa igũrũ na thĩ! Nĩaheete Daudi mũũriũ mũũgĩ, wĩ na ũmenyi wa maũndũ, na ũũĩ kũbaarĩrĩra maũndũ wega, ũcio rĩu wĩhaarĩirie gwakĩra MWATHANI Hekaarũ, o na kwĩyakĩra nyũmba ya ũthamaki. Rĩu nĩndagũtũmĩra Huramu, mũndũ mũũgĩ, ũiyũrĩĩtwo nĩ ũmenyo. Nyina aarĩ wa mũhĩrĩga wa Dani, naake ithe oimĩĩte bũrũri wa Turo. Nĩ mũũgĩ na gũthondeka indo cia thahabu, betha, gĩcango, cuuma, mahiga, o na mbaaũ. Ningĩ nĩ mũndũ ũũĩ kũgemia na rangi wa mburuu, babũ, o na mũtuune, o na kũgemia nguo cia gataani. Mũndũ ũcio ahota kũgemia mĩcoro o yothe o ta ũrĩa ĩngĩkorwo ĩcoreetwo. Mwĩtĩkĩrie arutithanie wĩra hamwe na andũ aaku arĩa oogĩ, o hamwe na andũ arĩa oogĩ arĩa maarutagĩra thooguo Daudi wĩra. Tondũ ũcio, rĩu tũtũmĩre ngano, mbaarĩ, ndibei, o na maguta ma mĩtamaiyũ o ta ũrĩa weranĩire. Na rĩĩrĩ, nĩtũgũgũtemera mĩtarakwa mĩingĩ kuuma irĩmainĩ cia Lebanoni o ta ĩrĩa ũkwenda. Mĩtĩ ĩyo tũrĩmĩohanagia hamwe, tũkũreehithĩrie na iria o nginya Jopa, nawe ũgacooka ũkamĩtwara Jerusalemu.” Mwako wa Hekaarũ kwambĩrĩrio (Atha .-) Naake Solomoni agĩtara andũ oothe a ndũũrĩrĩ arĩa maarĩ bũrũriinĩ wa Isiraeli. Naguo mũtarano ũcio wahaanaga o ta ũrĩa Daudi aataranĩĩte. Nao maarĩ andũ ngiri igana na mĩrongo ĩtaano na ithatũ na magana matandatũ (,). Naake agĩthuura andũ ngiri mĩrongo mũgwanja (,) kuuma kũrĩ acio, a gũkuuaga indo cia mwako, na ngiri mĩrongo ĩnaana (,) agwacũhagia mahiga kuuma kware. Ningĩ agĩcooka agĩthuura anyabaara ngiri ithatũ na magana matandatũ (,) a kũrũũgamagĩrĩra mawĩra macio.