 Ihooya rĩa kũũria ũhootani#. Thaburi ĩno yandĩkirwo nĩ Daudi. MWATHANI arogwĩtĩkaga hĩndĩ ĩrĩa ũrĩ mathĩĩnainĩ Ngai wa Jakubu arokũmenyagĩrira. Arogũtũmĩra ũteithio kuuma Hekaarũinĩ yake, na agũtiirĩrĩre arĩ kĩrĩmainĩ gĩa Zayuni. Aroririkana mahaki maaku moothe, na eetĩkĩre magongoona maaku ma njino.  Arokũhe ũndũ ũrĩa ngoro yaku ĩrirĩirie, na akũhingĩrie mĩbango yaku yothe. Nĩguo hĩndĩ ĩyo tũkaarũũhia nĩ ũndũ wa ũhootani waku, na tũkũngũĩre ũhootani waku na kũgooca rĩĩtwa rĩa Ngai witũ. MWATHANI arokũhingĩria ũrĩa wothe ũmũhoeete.  Rĩu nĩndamenya atĩ mũthamaki wake ũrĩa aitĩrĩirie maguta akamwamũra MWATHANI nĩamũheaga ũhootani, nĩekũmwĩtĩka arĩ igũrũ rĩu rĩake rĩamũre, amũhe ũhootani mũnene na hinya wake. Andũ amwe mehokaga ngaari ciao cia mbarathi, arĩa angĩ mbarathi ciao, no ithuĩ twĩhokaga rĩĩtwa rĩa MWATHANI Ngai witũ. Marĩtũgũũga magũe thĩ o mu, no ithuĩ tũrũũgame na igũrũ twĩhande ki.  MWATHANI, he mũthamaki ũhootani, na ũtwĩtĩkage rĩrĩa twagũkaĩra.