Gũtaarĩria Marũa ma Paũlũ kũrĩ Aroma maandĩkirwo me ma kũhaarĩria rũgendo rwake rwa gũthiĩ gũceerera kanitha wa Roma. Paũlũ eendaga gũthiĩ kuo akarute wĩra wa Ngai kwa ihinda, acooke ateithĩrĩrio nĩ Akristiano aakuo gũthiĩ Sipania. Paũlũ aandĩkire marũa maya nĩguo ataarĩrie Akristiano acio, kũringana na ũmenyi wake, ũhoro wa wĩtĩkio wa Ũkristiano, na ũrĩa wĩtĩkio ũcio ũrutaga wĩra mũtũũrĩreinĩ wao. Ndũmĩrĩri cia Paũlũ marũainĩ maya nĩ nginyanĩru makĩria ya iria aheanĩĩte marũainĩ marĩa mangĩ moothe. Arĩĩkia kũgeithia andũ a kanitha wa Roma, na kũmeera atĩ nĩamahooyagĩra, Paũlũ nĩoigĩĩte muorooto wa kwandĩka marũa maya ta ũũ: “Nĩ ũndũ Ũhoro Mwega nĩwonanĩĩtie ũrĩa Ngai areehage ũiguano gatagatĩ gaake na andũ; na ũndũ wa wĩtĩkio kuuma kĩambĩrĩria nginya kĩrĩĩkĩro.” (.) Paũlũ nĩacookeete agataarĩria mworooto ũcio na kinyi, akoiga atĩ andũ oothe, Ayahudi na andũ a Ndũũrĩrĩ, nĩmabatairio nĩkũiguithania na Ngai nĩ ũndũ oothe nĩ ngombo cia wĩhia. Andũ maiguithanagia na Ngai na ũndũ wa gwĩtĩkia Jesũ Kristũ. Ningĩ Paũlũ nĩataarĩirie ũhoro wa muoyo mwerũ ũrĩa uumaga ũiguanoinĩ ũcio mwerũ na Ngai ũrĩa ũheagwo arĩa me rũmwe na Jesũ Kristũ. Mũndũ ũrĩa wĩtĩkĩĩtie nĩaiguaine na Ngai na nĩohoragwo nĩ Roho wa Ngai kuuma ũkomboinĩ wa meehia na wa gĩkuũ. Gĩcunjĩinĩ gĩa -, Paũlũ nĩaheanĩĩte bata wa watho wa Ngai na hinya wa Roho wa Ngai mũtũũrĩreinĩ wa mũndũ ũrĩa wĩtĩkĩĩtie. Ningĩ nĩaheanĩĩte ũrĩa Ayahudi na andũ a Ndũũrĩrĩ matoonyaga mũbangoinĩ ũrĩa Ngai abangĩire andũ aake. Oigĩĩte atĩ ũhoro wa Ayahudi kũrega gwĩtĩkia Jesũ nĩ mũbango wa Ngai wa gũtũma andũ oothe matoonye wegainĩ wake manyiitaine na Jesũ Kristũ. Paũlũ nĩetĩkĩĩtie atĩ Ayahudi matigũtũũra maregeete gwĩtĩkia Jesũ. Mũthiainĩ Paũlũ nĩandĩkĩĩte ũrĩa Akristiano maagĩrĩirwo nĩgũikara, na makĩria ũrĩa maagĩrĩirwo nĩgũikara meendaine na andũ arĩa angĩ. Ningĩ nĩaheanĩĩte ũhoro wa gũtungatĩra Ngai, mawĩra ma Akristiano thĩinĩ wa bũrũri, na gatagatĩinĩ kaao eene, na maũndũ makoniĩ thamiri. Arĩĩkĩĩtie marũa maake na ndũmĩrĩri yake we mwene na ciugo cia kũgooca Ngai. Maũndũ marĩa marĩ marũainĩ maya Gũtaarĩria na muorooto wa kwandĩka marũa .- Mũndũ nĩabatairio nĩ ũhonokio .--. Njĩra ya Ngai ya kũhonokania .--. Muoyo mwerũ thĩinĩ wa Kristũ .--. Isiraeli mũbangoinĩ wa Ngai .--. Mĩtugo ya Mũkristiano .--. Kũrĩĩkia na kuuga ũhoro .--.