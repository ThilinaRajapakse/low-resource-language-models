 Itua rĩa Ngai na wega wake#. Thaburi ĩno nĩ irebeta rĩandĩkirwo nĩ Daudi thuutha wa gũcuukwo nĩ Doegu ũrĩa woimĩĩte Edomu kwĩ mũthamaki Saũlũ ũrĩa, atĩ nĩathiĩte mũciĩ kwa mũthĩnjĩri Ngai Ahimeleku. Rora  Sam .; .-.  Wee mũndũ ũyũ njamba, ũrecaara nĩkĩ nĩ ũndũ wa ũũru waku? Ũtugi wa Ngai nĩ wa tene na tene. Wee ũthondekaga mĩbango ya kũũnũha andũ arĩa angĩ; rũrĩmĩ rwaku nĩ rũũgĩ o ta kanyũi. Hingo ciothe no maheeni ũkoragwo ũgĩthugunda. Wendeete ũũru gũkĩra wega, na maheeni gũkĩra ũũma. Wendeete o kũiguithia andũ ũũru na mĩario yaku, mũheenania ũyũ!  Kwoguo Ngai nĩegũkũmomorania tene na tene; egũkũnyiita akũguthe kuuma mũciĩ waku, akũmunye kuuma bũrũri wa arĩa me muoyo. Andũ arĩa athingu moona ũguo nĩmarĩtigĩra; marĩgũthekerera makiugaga atĩrĩ, “Taoneei mũndũ ũrĩa ũtarehokeete atĩ Ngai no amũgitĩre we arehokeete ũtonga wake mũnene, na arethaga ũgitĩri ũmaramariinĩ wake!”  No niĩ haana ta mũtamaiyũ mũruru wega, ũrakũra wĩ thĩinĩ wa nyũmba ya Ngai; ndĩhokaga ũtugi wake tene na tene. Ngũtũũra ngũcookagĩrira ngaatho, Ngai, nĩ ũndũ wa ũrĩa wĩkĩĩte, ngwanĩrĩra andũ aaku ehokeku makĩiguaga, njuge atĩ wee wĩ mwega.