 MWATHANI nĩakaamũrĩrwo gĩcunjĩ kĩa bũrũri Rĩrĩa mũkaagayania bũrũri nĩ geetha mũhĩrĩga o mũhĩrĩga wĩnyiitĩre igai rĩaguo, rũgongo rũmwe nĩrũkaamũrĩrwo MWATHANI. Rũgongo rũu rũgaakorwo rũrĩ rwa ũraihu wa kĩromita ikũmi na igĩrĩ na nuthu na wariĩ wa kĩromita ikũmi. Rũgongo rũu ruothe rũgaakoragwo rũrĩ rwamũre rũgatuĩka rũtheru. Rũgongoinĩ rũu nĩhagaakorwo na kĩwanja kĩa mita magana meerĩ ma mĩrongo ĩtaano thikwea kĩa Hekaarũ. Kĩwanja kĩu gĩgaakoragwo gĩthiũrũrũkĩirio nĩ kawanja kangĩ karĩ ũtheri ka wariĩ wa mita mĩrongo ĩĩrĩ na ithaano. Na rĩĩrĩ, rũgongo rũu nĩrũkaagayanio icunjĩ igĩrĩ, o gĩcunjĩ ũraihu wa kiromita ikũmi na igĩrĩ na nuthu, na wariĩ wa kiromita ithaano. Gĩcunjĩinĩ kĩmwe nĩ ho hagaakwo Hekaarũ, ĩrĩa arĩ yo handũ harĩa hatheru gũkĩra handũ hangĩ o hoothe. Gĩcunjĩ kĩu gĩgaatuĩka gĩcunjĩ gĩtheru kĩa bũrũri kĩamũrĩirwo athĩnjĩri Ngai arĩa matungatagĩra MWATHANI Hekaarũinĩ. Gĩgaatuĩka gĩa gwakwo nyũmba cia athĩnjĩri Ngai na handũ hatheru ha gwakwo Hekaarũ. Nayo nuthu ĩyo ĩngĩ ya kĩromita ikũmi na igĩrĩ na nuthu ũraihu na wariĩ wa kiromita ithaano, ĩgaakoragwo ĩrĩ ya Alawii arĩa marutaga wĩra Hekaarũinĩ. Kũu nĩkuo magaaka matũũra maao ma gũtũũra.#. Magaaka matũũra ... ma gũtũũra: Maandĩko ma Kĩhibirania moigaga “Nyũmba mĩrongo ĩĩrĩ.” Kũhakana na rũgongo rũu rwamũre, nĩhagaakorwo na gĩcunjĩ kĩngĩ gĩa kiromita ikũmi na igĩrĩ na nuthu ũraihu, na wariĩ wa kĩromita igĩrĩ na nuthu. Gĩcunjĩ kĩu gĩgaakwo itũũra kũrĩa mũndũ o wothe Mũisiraeli angĩtũũra. Gĩthaka kĩa mũnene ũrĩa ũrathana O naake mũnene ũrĩa ũrathana nĩakaagaĩrwo gĩthaka. Na mwena wa ithũĩro, gĩthaka gĩake gĩkaahakana na rũgongo rũrĩa rwamũre gĩthiĩ o nginya iria rĩa Mediteraneani. Mwena wa irathĩro gĩkaahakana na rũgongo rũu rwamũre gĩgathiĩ kinya mũhakainĩ wa bũrũri wa Isiraeli. Ũraihu wakĩo ũgaakorwo ũigainaine na wa rũgongo rwa mũhĩrĩga ũmwe. Gĩthaka kĩu gĩgaatuĩka igai rĩa mũnene ũrĩa ũratha bũrũri wa Isiraeli nĩguo ndakaanahinyanĩrĩrie, no areke andũ arĩa angĩ nao magaĩrwo bũrũri ũcio ũngĩ, kũringana na ũrĩa mĩhĩrĩga ya Isiraeli ĩigana. Mawatho ma kũrũmĩrĩrwo nĩ mũnene MWATHANI Mwene Hinya Wothe ekuuga atĩrĩ, “Inyuĩ anene a Isiraeli nĩmwĩhĩĩtie o kũigana kwa ihinda iraaya. Ninaai ũhoro wa mbaara na wa kũhinyanĩrĩria. Rũmagĩrĩraai maũndũ ma kĩhooto na ma ũthingu. Mũtigaacooke kũrutũrũra andũ aakwa kuuma mĩgũndainĩ yao. Nĩ niĩ MWATHANI Mwene Hinya Wothe ndoiga ũguo.  “Mũndũ o wothe nĩahũthagĩre ithimi iria cia ma. Mũrĩthimaga indo iria ndweku ta maaĩ na gĩthimi kĩrĩa gĩĩtagwo ‘mbathi’ na indo iria nyũmũ ta mũtu na gĩthimi kĩrĩa gĩĩtagwo ‘eba.’ Mbathi na eba#. Mbathi na eba Ingĩringana na riita .. nĩiringainie ũritũ. Kwoguo eba ikũmi iringaine na mbathi ikũmi na iringaine na homeri#. Homeri: Homeri ĩmwe ĩngĩringana na riita .. ĩmwe. Nacio ratiri cianyu nĩitũmagĩre tũmahiga twa ‘gera’ na ‘cekeri’#. Cekeri: Cekeri ĩmwe ĩngiringana na ngiramu .. na ‘mina.’ Cekeri ĩringaine na gera mĩrongo ĩĩrĩ, nacio cekeri mĩrongo ĩtandatũ ikaringana na mina ĩmwe.” -Indo iria mũrĩrutagĩra MWATHANI nĩ ici: Ngano, mũrĩrutaga gacunjĩ kamwe harĩ mĩrongo ĩtandatũ (/) ka magetha maanyu. Mbaarĩ, mũrĩrutaga gacunjĩ kamwe harĩ mĩrongo ĩtandatũ (/) ka magetha maanyu. Maguta namo, mũrĩrutaga gacunjĩ kamwe harĩ igana (/) ka maguta maanyu ma mĩtamaiyũ. ( Indo icio cithimageei na bathi. Bathi ikũmi iringaine na homeri ĩmwe, nayo homeri ĩringaine na kori ĩmwe.)  homeri =  kori =  mbathi Kuuma ndũũruinĩ cianyu cia ng'ondu, harĩ o ng'ondu magana meerĩ mũrĩrutaga ng'ondu ĩmwe. “Mũrĩrutaga magongoona ma mũtu, nyamũ cia magongoona ma njino o na cia ma thaayũ nĩ geetha muoherwo meehia maanyu. Nĩ niĩ MWATHANI Mwene Hinya Wothe ndaathana ũguo. “Andũ oothe a bũrũri marĩtwaragĩra mũnene ũrĩa ũrathana Isiraeli indo icio. Handũinĩ ha andũ oothe a Isiraeli, mũnene nĩ we ũrĩrutaga indo cia magongoona ma mũtu na ma ndibei, na cia magongoona ma njino. Arĩcirutaga hĩndĩ ya thigũkũ cia karũũgamo ka mweri, mĩthenya ya Thabatũ, na thigũkũ iria ingĩ ciothe njiguanĩre bũrũriinĩ wa Isiraeli. Arĩheanaga indo cia magongoona ma meehia, cia magongoona ma mũtu, ma njino na ma thaayũ nĩguo andũ oothe a Isiraeli mooherwo meehia maao.” Thigũkũ (Tha .-; Alaw .-) MWATHANI Mwene Hinya Wothe ekuuga atĩrĩ, “Mũthenya wa mbere wa mweri-rĩ, mũrĩoyaga gateegwa gatarĩ na ũũgũ mũkaruta igongoona rĩa gũtheria Hekaarũ. Mũthĩnjĩri Ngai arĩoyaga thakame ĩmwe ya igongoona rĩa meehia akamĩhaka buremu cia mĩrango ya Hekaarũ, na koonainĩ iria inya cia kĩgongoona o na itugĩ cia kĩhingo gĩa kĩhaaro kĩa na thĩiniĩ. Arĩĩkaga o ta ũguo mũthenya wa mũgwanja wa mweri ũcio nĩ geetha ahoroherie mũndũ o wothe wĩhĩĩtie atekũmenya kana atekwenda. Ũguo nĩguo arĩigaga Hekaarũ ĩtarĩ na thaahu.  “Mũthenya wa ikũmi na ĩna wa mweri o ũcio wa mbere-rĩ, nĩmũrĩambagĩrĩria gũkũngũĩra Thigũkũ ya Bathaka. Itĩĩna rĩa mĩthenya mũgwanja, mũndũ o wothe arĩrĩaga mĩgate ĩtarĩ na ndaawa ya kũimbia. Mũthenya ũcio wa thigũkũ, mũnene ũrĩa ũrathana nĩarĩrutaga gateegwa nĩ ũndũ wa igongoona rĩa meehia maake we mwene na ma andũ oothe a bũrũri. Mũthenya o mũthenya, itĩĩna rĩa mĩthenya ĩyo mũgwanja, arĩrutagĩra MWATHANI tũteegwa mũgwanja na tũtũrũme mũgwanja tũtarĩ na kaũũgũ ta igongoona rĩa njino, tũgacinwo tũgathira biũ. Ningĩ mũthenya o mũthenya, nĩarĩrutaga thenge ĩmwe nĩ ũndũ wa igongoona rĩa meehia. Nĩ ũndũ wa o gateegwa na o gatũrũme ka igongoona rĩa njino, arĩrutaga kiro ikũmi na mũgwanja na nuthu cia mũtu na rita ithatũ cia maguta ma mĩtamaiyũ.  “Mũthenya wa ikũmi na ĩtaano wa mweri wa mũgwanja, ũrĩkoragwo ũrĩ kĩambĩrĩria gĩa thigũkũ ya Ithũnũ. Itĩĩna rĩa mĩthenya mũgwanja, mũnene ũrĩa ũrathana arĩrutaga o mũthenya, indo o ta iria aarutire hĩndĩ ya thigũkũ ya Bathaka cia igongoona rĩa meehia, rĩa njino, rĩa mũtu, o na rĩa maguta ma mĩtamaiyũ.”