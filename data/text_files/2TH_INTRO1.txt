Gũtaarĩria Andũ a kanitha wa Athesalonike nĩmaagĩĩte kũmenya wega mahinda marĩa meerĩgĩrĩirwo ma gũcooka gwa Kristũ. Ũndũ ũcio ũgĩgĩtũma kũgĩe na ngũĩ na kĩhĩngĩĩcano kanithainĩ ũcio. Marũa ma keerĩ ma Paũlũ kũrĩ andũ a Athesalonike marũmbũyanĩtie na ũrĩa andũ meetĩkĩĩtie atĩ mũthenya wa gũcooka kwa Mwathani nĩmũkinyu. Paũlũ nĩonanĩĩtie atĩ ũrutani ũcio ti mwega, agakiuga atĩ mbere ya Kristũ gũcooka maũndũ mooru na waganu nĩmagaakorwo maingĩhĩĩte mũno. Maũndũ macio magaakorwo matongoreetio nĩ ũrĩa ũtamenyekaga ũhoro wake wĩtagwo “Mũndũ ũrĩa Mwaganu,” ũrĩa wa gũkararia Kristũ. Paũlũ nĩataarĩirie andũ arĩa aatũmagĩra marũa maya bata wa gũikara marũmĩĩtie wĩtĩkio wao o na maathĩĩnio na maanyariirwo. Ningĩ nĩamataarire atĩ marutage wĩra nĩguo moonage gĩa kũrĩa ta ũrĩa Paũlũ eekaga hamwe na arĩa maarutithanagia wĩra naake. O na nĩamataarire mageragie o gwĩkaga wega. Maũndũ marĩa marĩ marũainĩ maya Gũtaarĩria .- Kũgooca na kũgaathĩrĩria .- Gũtaarĩrio ũhoro wa gũũka gwa Kristũ .- Mataaro makoniĩ mĩtugo ya Mũkristiano .- Kũrĩĩkia .-