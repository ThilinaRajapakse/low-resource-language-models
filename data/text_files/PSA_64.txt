 Ihooya rĩa kũũria ũmenyereri#. Thaburi ĩno yandĩkirwo nĩ Daudi. Thikĩrĩria mateta maakwa ngĩkũhooya Ngai; rangĩra muoyo wakwa tondũ thũ ciakwa nĩitũmĩĩte ngĩe na guoya mũno. Menyerera harĩ mĩbango mĩũru ya eeki naaĩ, na harĩ ndundu ya arĩa meekaga ũũru. Manooraga nĩmĩ ciao ta hiũ cia njora na magaikia ciugo njũru ta mĩguĩ. Mehithagĩra andũ arĩa eega makamaratha na mĩguĩ; mamarathaga o rĩmwe matarĩ na guoya. Matitiganaga na mĩbango yao mĩũru; mabangaga ũrĩa mekũiga mũtego na hitho, makiugaga atĩrĩĩrĩ, “Hatirĩ mũndũ ũgũtuona.”#. Hatirĩ mũndũ ũgũtuona: Kana; ũngĩmoona. Mathondekaga mĩbango mĩũru makoiga atĩrĩ, “Nĩtwabanga gĩĩko kĩa ũmaramari tũthugundĩĩte na wara.” Ngoro ya mũndũ na meciiria maake itingĩtuĩrĩka. No rĩĩrĩ, Ngai nĩekũmaratha na mĩguĩ yake; megũtiihangio narua. Akaamananga nĩ ũndũ wa ciugo njũru iria maarĩĩtie na tũnua twao; arĩa oothe makaamoona nĩkũinainia makainainia mĩtwe mamakĩĩte.#. Mũhariinĩ ũyũ Kĩhibirania gĩtitaũkĩĩte wega. Oothe nĩmageetigĩra; mageeciiria ũrĩa Ngai eekĩĩte na maheane ũhoro wa ciĩko ciake. Andũ oothe arĩa athingu nĩmagaakena nĩ ũndũ wa ũrĩa MWATHANI eekĩĩte. Nĩmakaagitĩrwo nĩ we; andũ oothe arĩa eega nĩmakaamũgooca.