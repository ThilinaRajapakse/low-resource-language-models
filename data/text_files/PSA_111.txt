 Kũgooca MWATHANI Goocaai MWATHANI! Nĩngũcookeria MWATHANI ngaatho na ngoro yakwa yothe ndĩ kĩũnganoinĩ kĩa andũ aake. Ĩ ciĩko iria MWATHANI eekaga ti cia magegania! Arĩa oothe makenagio nĩcio nĩmeendaga gũcimenya. Ciĩko ciake ciyũire ũtĩĩku na riiri; ũthingu wake nĩ wa tene na tene.  MWATHANI nĩatũmĩĩte ciĩko ciake cia magegania iririkanwo; MWATHANI nĩ mũtugi na mũigua tha. Arĩa mamũtĩĩĩte nĩamaheaga irio, na ndariganagĩrwo nĩ kĩrĩĩkanĩro gĩake. Nĩoneetie andũ aake hinya wake, na ũndũ wa kũmahe mabũrũri ma ndũũrĩrĩ.  Akoragwo arĩ mwĩhokeku na wa kĩhooto ũndũinĩ o wothe ũrĩa eekaga; maathani maake moothe nĩmakwĩhokwo. Megũtũũra nginya tene na tene; maaheanirwo nĩ we na ũũma na ũthingu. Nĩahonokirie andũ aake, na agĩthondeka kĩrĩĩkanĩro nao gĩa gũtũũra tene na tene. We nĩ mũtheru na wa kũguoyohania.  Gũtĩĩa MWATHANI nĩkuo kĩhumo kĩa ũũgĩ wothe; Ngai nĩahotithagia andũ arĩa mathĩkagĩra maathani maake gũtuithania maũndũ wega. Arotũũra agoocagwo nginya tene na tene.