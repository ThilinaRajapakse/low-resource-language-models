 Ihooya rĩa gũcookia ngaatho#. Thaburi ĩno yandĩkirwo nĩ Daudi na nĩ rwĩmbo rwainagwo hĩndĩ ya kwamũra Hekaarũ. Nĩngũkũgooca, MWATHANI, tondũ nĩũhonokeetie ũgakĩgiria thũ ciakwa ingenerere. MWATHANI Ngai wakwa, ndagũkaĩire ũndeithie, nawe ũkĩhonia. MWATHANI, nĩwarutire muoyo wakwa kuuma kwa arĩa akuũ, o na ũkĩhonokia rĩrĩa ndeerekeire mbĩĩrĩrainĩ.#. Mbĩĩrĩrainĩ: Kana; thĩ ya arĩa akuũ. Rora .; ..  Inĩraai MWATHANI nyĩmbo cia kũmũgooca, inyuothe andũ aake arĩa mũmwĩhokeete, na mũcookerie rĩĩtwa rĩake rĩtheru ngaatho Tondũ maraakara maake no ma ihinda o iniini, no ũtugi wake ũikaranagia na mũndũ matukũ moothe ma muoyo wake. Mũndũ no araare akĩrĩra, no gwakĩa akene.  Hĩndĩ ĩrĩa ndagaacĩire ndoigire atĩrĩ, “Ndikeenyenyeka o na rĩ.” MWATHANI, wega waku wamenyereire ngĩrũma o ta kĩrĩma, no ũgĩcooka ũkĩhitha ũthiũ waku, na niĩ ngĩkua ngoro.  Ngĩgũkaĩra, wee MWATHANI, ngĩgũthaitha ũndeithie. “Gĩkuũ gĩakwa-rĩ, kĩngĩkorwo kĩrĩ na uumithio ũrĩkũ harĩ we? Uumithio wĩ ha ndarĩĩkia gũtoonya mbĩĩrĩrainĩ? Ndakua-rĩ, nĩngaahota gũkũgooca, o na kana kũgana ũrĩa wee wĩ mwĩhokeku? Njigua, MWATHANI, na ũnginyĩrie wega waku! Ndeithia, MWATHANI!”  Nĩũtũmĩĩte gũcakaya gwakwa gũtuĩke gĩkeno, ũkanjehereria kĩeha ũkahumba ndũũruhĩ, nĩguo ngũgoocage itegũtigithĩria. MWATHANI, Ngai wakwa, ngũtũũra ngũcookagĩria ngaatho tene na tene.