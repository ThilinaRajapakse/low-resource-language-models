 Ihooya rĩa kũũria kũgitĩrwo kuuma harĩ thũ#. Thaburi ĩno nĩ irebeta rĩandĩkirwo nĩ Daudi thuutha wa andũ a Zifu kwĩra mũthamaki Saũlũ atĩ Daudi eehithĩĩte bũrũriinĩ wao. Rora  Sam .-; .-.  Honokia, Ngai, na rĩĩtwa rĩaku; ndeithũra na hinya waku. Igua ihooya rĩakwa, Ngai; thikĩrĩria ciugo ciakwa. Nĩnjũkĩrĩirwo nĩ andũ etĩĩi; andũ ooru matarũmbũyanagia na Ngai nĩmarenda kũnjũraga. No rĩĩrĩ, Ngai nĩ we mũũndeithia; MWATHANI nĩ we mũngitĩri. Arohũũra thũ ciakwa na ũũru wacio na aciniine nĩ ũndũ we nĩ mwĩhokeku. Na niĩ nĩndĩrĩkũrutĩra igongoona ngeneete, wee MWATHANI; nĩndĩrĩgũcookeria ngaatho nĩ ũndũ we wĩ mwega. Nĩ ũndũ nĩũhonokeetie kuuma mathĩĩnainĩ moothe, na ũkareka nyone thũ ciakwa ihootekeete.