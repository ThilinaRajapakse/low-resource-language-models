 Andũ a mbere a mũhĩrĩga wa Benjamini kũrũmĩrĩra Daudi Na rĩĩrĩ, Daudi aatũũraga Zikilagi ehithĩĩte mũthamaki Saũlũ. Arĩ o kũu, thigari nyingĩ, njamba na njĩhokeku, igĩũka kũrĩ we, ciumĩĩte mũhĩrĩgainĩ wa Benjamini, ũrĩa warĩ wa Saũlũ. Ciarĩ njoorua cia gũikia mĩguĩ o na gũikia mahiga na kĩgũtha na guoko kwa ũrĩo kana kwa ũmotho. -Nao atongoria a thigari icio maarĩ Ahiezeri na Joashu aariũ a Shemaa a kuuma Gibea. Nacio thigari icio nĩ ici: Jezieli na Peleti aariũ a Azimavethu Beraka na Jehu aa kuuma Anathothu Ishimaia wa kuuma Gibeoni ũrĩa warĩ njamba na ũmwe wa atongoria a njamba iria “Mĩrongo Ĩtatũ” Jeremia, Jahazieli, Jahanani na Jozabadu a kuuma Gedera Eluzai, Jerimothu, Bealia, Shemaria na Shefatia a kuuma Harifi Elikana, Ishia, Azareli, Joezeru na Jashobeamu a mbarĩ ya Kora. Joela na Zebadia, aariũ a Jerohamu, a kuuma Gedori. Andũ a mũhĩrĩga wa Gadi arĩa maarũmĩrĩire Daudi Ici nĩcio thigari iria irĩ igweta na njoorua cia mũhĩrĩga wa Gadi, iria ciathiire kũrĩ Daudi nyũmbainĩ ĩrĩa yagitĩirwo na thingo cia hinya werũinĩ. Ciarĩ njoorua cia kũrũa na matimũ o na kwĩgita na ngo, namo moothiũ maacio maarĩ na ũũru mũingĩ o ta mũrũũthi, na ikagĩa ihenya o ta thwariga ĩrĩ irĩmainĩ. -Nacio thigari icio ciarũmanĩrĩire ta ũũ kũringana na ũnene: Ezeri, Obadia, Eliabu, Mishimana, Jeremia, Atai, Elieli, Johanani, Elizabadu, Jeremia, na Makabanai. Thigari icio cioimĩĩte mũhĩrĩgainĩ wa Gadi, na ciarĩ atongoria a ngathĩ cia igũrũ. Imwe ciacio ciarũũgamagĩrĩra thigari ngiri ĩmwe (,), nacio iria ciarĩ cia ngathĩ cia thĩ ikarũũgamĩrĩra thigari igana. Na rĩĩrĩ, mweriinĩ wa mbere wa mwaka, o rĩrĩa rũũĩ rwa Jorodani rwaiyũrĩĩte rũkoina, igĩthiĩ ikĩrũringa, ikĩhurunja andũ oothe arĩa maatũũraga ituambainĩ cia mwena wa irathĩro na wa ithũĩro wa rũũĩ rũu. Andũ a mũhĩrĩga wa Benjamini na wa Juda arĩa maarũmĩrĩire Daudi Na rĩĩrĩ, andũ moimĩĩte mũhĩrĩgainĩ wa Benjamini na wa Juda, magĩthiĩ kũrĩ Daudi nyũmbainĩ ĩrĩa yagitĩirwo na thingo cia hinya. Naake Daudi akiumagara akamatũnge, akĩmeera atĩrĩ, “Mũngĩkorwo mũũkĩĩte kũrĩ niĩ ta araata nĩguo mũndeithie, nĩndamwamũkĩra. No rĩĩrĩ, mũngĩkorwo mũũkĩĩte mũngunyanĩre gwĩ thũ ciakwa, o na hatarĩ ũũru njĩkĩĩte, Ngai wa maithe maitũ aromenya na amũherithie.” Amasai mũnene wa thigari iria “Mĩrongo Ĩtatũ” akĩiyũrwo nĩ roho wa Ngai akiuga atĩrĩ, “Daudi, ithuĩ tũrĩ aaku! Tũrĩ a mwena waku, mũrũ wa Jesii! Ũrogĩa na ũhootani ũrĩ hamwe na arĩa magũteithagia! Ngai arĩ mwena waku!” Naake Daudi akĩmaamũkĩra na akĩmatua anene a mbũtũ ciake cia ita. Andũ a mũhĩrĩga wa Manase arĩa maarũmĩrĩire Daudi. Na rĩĩrĩ, thigari imwe cia kuuma mũhĩrĩgainĩ wa Manase igĩthiĩ mwena wa Daudi hĩndĩ ĩrĩa oimagarire hamwe na Afilisiti kũhũũrana na mũthamaki Saũlũ. No rĩĩrĩ, Daudi ndaigana gũteithĩrĩria Afilisiti, nĩ gũkorwo athamaki a Afilisiti maamwĩkũaga atĩ ahota gũkaamakunyanĩra he Saũlũ mwathi wake. Nĩ ũndũ ũcio, makĩmũingata agĩthiĩ Zikilagi. Na rĩĩrĩ, thigari ici cia mũhĩrĩga wa Manase nĩcio ciathiire mwena wa Daudi hĩndĩ ĩyo acookaga Zikilagi: Adina, Jozabadu, Jedieli, Mikaeli, Jozabadu, Elihu, na Zilethai. Mbere ĩyo o ũmwe wao aarũũgamagĩrĩra thigari ngiri (,) cia mũhĩrĩga wa Manase. Nacio igĩgĩteithĩrĩria Daudi kũhũũrana na andũ arĩa maamũtharĩkagĩra tondũ ciarĩ thigari njoorua. Ningĩ nĩcio ciacookire gũtuĩka atongoria thĩinĩ wa mbũtũ cia ita cia Isiraeli. Na rĩĩrĩ, thigari cia Daudi ciathiaga ikĩongererekaga mũthenya o mũthenya. Nĩ ũndũ ũcio, mbũtũ yake ya ita igĩkĩneneha mũno makĩria. Mũtaratara wa ita cia Daudi -Na rĩĩrĩ, rĩrĩa Daudi aarĩ Heburoni thigari nyingĩ njoorua nĩciathiire mwena wake nĩguo ikamũteithĩrĩrie gũtuĩka mũthamaki ithenya rĩa Saũlũ, o ta ũrĩa MWATHANI eeranĩire. Mũigana wa thigari icio wahaanaga ta ũũ: mũhĩrĩga wa Juda: arũme ngiri ithathatũ na magana manaana (,), ciarĩ na indo cia mbaara o ũũ wega mũhĩrĩga wa Simeoni: arũme ngiri mũgwanja na igana rĩmwe (,), njamba cia kũrũa mbaara mũhĩrĩga wa Lawi: arũme ngiri inya na magana matandatũ (,) arũmĩrĩri a Jehoiada wa rũciaro rwa Harũni: arũme ngiri ithatũ na magana mũgwanja (,) andũ a nyũmba ya Zadoku, mwanake warĩ njoorua na kũrũa mbaara: atongoria mĩrongo ĩĩrĩ na eerĩ; mũhĩrĩga wa Benjamini (na nĩguo warĩ wa Saũlũ): arũme ngiri ithatũ (,), (andũ aingĩ a mũhĩrĩga ũyũ maathĩkagĩra Saũlũ). Mũhĩrĩga wa Efiraimu: arũme ngiri mĩrongo ĩĩrĩ na magana manaana (,), andũ maarĩ igweta mbarĩinĩ ciao nuthu ya mũhĩrĩga wa Manase ya mwena wa ithũĩro: arũme ngiri ikũmi na inyaanya (,) arĩa maathuurĩĩtwo magatue Daudi mũthamaki mũhĩrĩga wa Isakaru: atongoria magana meerĩ () o hamwe na andũ arĩa maatongoragia (atongoria mooĩ gũkũũrana mahinda, na makamenya ũrĩa Aisiraeli maagĩrĩirwo nĩgwĩka) mũhĩrĩga wa Zebuluni: arũme ngiri mĩrongo ĩtaano (,), ehokeku, meeheyanĩĩte kũrũa mbaara, na maarĩ na ũũgĩ wa kũhũthĩra indo ciothe cia mbaara mũhĩrĩga wa Nafutali: atongoria ngiri ĩmwe (,) hamwe na arũme ngiri mĩrongo ĩtatũ na mũgwanja (,) andũ maarĩ na matimũ na ngo mũhĩrĩga wa Dani: arũme ngiri mĩrongo ĩĩrĩ na inyaanya na magana matandatũ (,) andũ maarĩ na ũũgĩ wa kũrũa mbaara; mũhĩrĩga wa Asheri: arũme ngiri mĩrongo ĩna (,) maikaraga mehaarĩirie kũrũa mũrĩmo wa irathĩro wa rũũĩ rwa Jorodani: arũme ngiri igana rĩa mĩrongo ĩĩrĩ (,) a mũhĩrĩga wa Reubeni, Gadi na nuthu ya mũhĩrĩga wa Manase maarĩ na ũũgĩ wa kũhũthĩra indo ciothe cia mbaara. Thigari icio ciothe igĩthiĩ Heburoni na ciaikaraga ciĩhaarĩirie kũrũa, na irĩ na ngoro ĩmwe ya gũtua Daudi mũthamaki wa Aisiraeli. Andũ arĩa angĩ oothe a Isiraeli nĩmaanyiitanĩire nao ũndũinĩ ũcio wa gũtua Daudi mũthamaki. Nacio igĩikarania na Daudi kũu aarĩ, ikĩrĩa na ikĩnyua tondũ nĩciarugĩirwo wega nĩ Aisiraeli arĩa angĩ. O na mĩhĩrĩga ya mwena wa na rũgongo biũ ya Isakaru, Zebuluni, na Nafutali nĩyacitwarĩire irio ikuuĩĩtwo na ndigiri, ngamĩĩra, nyũmbũ, o na ndeegwa. Irio icio ciarĩ mũtu, keeki cia ngũyũ, imanjĩka cia thabibũ nyũmũ, ndibei, na maguta ma mĩtamaiyũ. Ningĩ nĩmaatwarire ndeegwa na ng'ondu nĩguo mamathĩnjĩre marĩe. Ũndũ ũcio wothe wekĩkire nĩ ũndũ wa gĩkeno kĩrĩa kĩarĩ kũu Isiraeli guothe.