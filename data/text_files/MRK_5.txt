 Jesũ kũhonia mũndũ warĩ na ngoma (Mat .-; Luk .-) Naake Jesũ na arutwo aake magĩkinya mũrĩmo ũrĩa ũngĩ wa iria rĩa Galili bũrũriinĩ wa Gerasa#. Gerasa: Maandĩko mamwe moigaga; Agadara. Rora Mat ... Naake oima gatarũinĩ agĩtũngwo nĩ mũndũ woimĩĩte mbĩĩrĩrainĩ. Naake mũndũ ũcio aarĩ na ngoma, na aatũũraga kũu mbĩĩrĩrainĩ. Gũtirĩ mũndũ ũngĩahotire kũmuoha na kĩndũ o na mĩnyororo, amu o na oohwo mooko na magũrũ na mĩnyororo na mabĩngũ maita maingĩ, nĩacituangaga. Gũtiakĩrĩ mũndũ ũngĩahotire kũmũhooreria. Aatũire oorũũraga mbĩĩrĩrainĩ na irĩmainĩ mũthenya na ũtukũ, akoigagĩrĩria na ageetemangaga na mahiga. Hĩndĩ ĩrĩa mũndũ ũcio oonire Jesũ arĩ haraaya, agĩteng'era agĩũka harĩ we, akĩĩgũithia magũrũinĩ maake. Akĩanĩrĩra akiuga atĩrĩ, “Jesũ Mũrũ wa Ngai Ũrĩa Ũrĩ Igũrũ mũno! Tũrĩ na ũhoro ũrĩkũ nawe? Ndagũthaitha na Ngai ndũkaherithie!” (Oigire ũguo tondũ Jesũ nĩoigĩĩte atĩrĩ, “Ngoma ĩno uma thĩinĩ wa mũndũ ũyũ!”) Naake Jesũ agĩkĩmũũria atĩrĩ, “Wĩtagwo atĩa?” Naake akiuga atĩrĩ, “Njĩtagwo ‘Mbũtũ’ tondũ tũrĩ aingĩ!” Agĩgĩthaitha Jesũ mũno atĩ ndakaingate ngoma icio kuuma bũrũriinĩ ũcio. Na rĩĩrĩ, kũu kĩharũrũkainĩ kwarĩ rũũru rwa ngũrũe rwarĩaga kuo. Nacio ngoma igĩthaitha Jesũ ikĩmwĩra atĩrĩ, “Twĩtĩkĩrie tũthiĩ tũtoonye thĩinĩ wa ngũrũe iiria.” Naake agĩciĩtĩkĩria. Nacio ngoma ikiuma igĩthiĩ igĩtoonya thĩinĩ wa ngũrũe. Naruo rũũru rũu ruothe, rũrĩa rwarĩ ta ngũrũe ngiri igĩrĩ, rũkĩharũrũka kĩharũrũkainĩ na ihenya rũgĩtoonya iria thĩinĩ, rũkĩũrĩra. Nao arĩithi a ngũrũe icio makĩũra magĩthiĩ makĩheana ũhoro itũũrainĩ o na mĩgũndainĩ. Nao andũ maigua ũguo magĩũka kuona ũrĩa gwekĩkĩĩte. Mooka he Jesũ makĩona mũndũ ũrĩa wakoragwo na mbũtũ ya ngoma arĩ harĩ Jesũ aikarĩĩte thĩ, ehumbĩĩte nguo, na atarĩ na ũũru; nao magĩĩtigĩra. Na rĩĩrĩ, arĩa meyoneire makĩĩra arĩa angĩ maũndũ marĩa meekĩkĩĩte kũrĩ mũndũ ũcio warĩ na ngoma o na kũrĩ ngũrũe. Nao andũ acio makĩambĩrĩria gũthaitha Jesũ oime kũu kwao. Rĩrĩa Jesũ aingĩraga gatarũ, mũndũ ũcio warutĩĩtwo ngoma akĩmũthaitha mathiĩ naake. No Jesũ akĩmũgiria akĩmwĩra atĩrĩ, “Inũka kũrĩ andũ aanyu ũmeere ũrĩa Mwathani agwĩkĩire, o na ũrĩa akũiguĩrĩire tha.” Naake mũndũ ũcio agĩthiĩ akĩambĩrĩria kũheana ũhoro kũu Dekapoli#. Dekapoli: Na Kĩngiriki nĩkuuga; matũũra ikũmi. guothe, akiugaga ũrĩa Jesũ aamwĩkĩĩte. Nao andũ oothe makĩgega. Mwarĩ wa Jairũ na mũtumia ũrĩa wahuutirie nguo ya Jesũ. (Mat .-; Luk .-) Naake Jesũ arĩĩkia kũringa mũrĩmo ũũrĩa ũngĩ wa iria, arĩ hau rũteereinĩ andũ aingĩ magĩũka makĩmũthiũrũrũkĩria. Gũgĩcooka gũgĩũka mũnene ũmwe wa thunagogi wetagwo Jairũ, naake oona Jesũ akĩmũturĩria ndu. Akĩmũthaitha akĩmwĩra atĩrĩ, “Kairĩĩtu gaakwa ke hakuhĩ gũkua, ndagũthaitha ũka ũgakaigĩrĩre mooko nĩguo kahone gatũũre muoyo!” Jesũ agĩgĩthiĩ naake, na andũ aingĩ makĩmuuma thuutha mamũthiũrũrũkĩirie mĩena yothe. Na rĩĩrĩ, nĩhaarĩ mũtumia watũire oiraga thakame mĩaka ikũmi na ĩĩrĩ, na nĩathĩĩnĩkĩĩte mũno, o na akaahũthĩra mbeeca nyingĩ akĩgeria gũthondekwo nĩ mandagĩtaarĩ aingĩ. Ĩndĩ ndahonaga no gũkĩrĩrĩria aakĩragĩrĩria kwĩhĩrwo. Tondũ nĩaiguĩte ũhoro wa Jesũ, akĩmuuma na thuutha e andũinĩ akĩhuutia nguo yake; eekire ũguo tondũ eĩraga atĩrĩ, “Ingĩhuutia o na akorwo no nguo ciake, no hone.” Na ihinda o rĩu thakame ĩgĩtiga kuura, akĩigua aahonio. Naake Jesũ akĩigua o rĩmwe oimwo nĩ hinya, akĩĩhũgũra akĩũria atĩrĩ, “Nũũ ũcio wahuutia nguo ciakwa?” Nao arutwo aake makĩmwĩra atĩrĩ, “Ũroria nũũ wakũhuutia ũkĩonaga ũrĩa andũ aya mahatĩkanĩte harĩ we?” Naake Jesũ akĩĩhũgũranga arore ũrĩa wamũhuutĩĩtie. No mũtumia ũcio tondũ nĩamenyaga ũrĩa eekĩĩtwo, agĩũka arĩ na guoya akĩinainaga, akĩĩgũithia magũrũinĩ maake akĩmũhe ũhoro wothe. Naake Jesũ akĩmwĩra atĩrĩ, “Wĩtĩkio waku nĩguo watũma ũhone. Thiĩ na thaayũ na ũhone mũrimũ waku.” O hĩndĩ ĩyo Jesũ oigaga ũguo-rĩ, hagĩũka andũ matũmĩĩtwo kuuma kwa Jairũ makĩmwĩra atĩrĩ, “Tiga gũthĩĩnia Mũrutani rĩngĩ, mwarĩguo nĩakua.” Naake Jesũ akĩaga gũthikĩrĩria ũrĩa moigaga#. Naake Jesũ akĩaga gũthikĩrĩria ũrĩa moigaga: Kana; “Naake Jesũ aigua ũguo.”, akĩĩra Jairũ atĩrĩ, ‘Wee ĩtĩkia na ũtige gwĩtigĩra.’ ” Magĩgĩthiĩ, no ndarĩ mũndũ eetĩkĩririe amuume thuutha, o tiga Petero, Jakubu, na Johana mũrũ wa nyina. Rĩrĩa maakinyire kwa Jairũ magĩkora andũ magagaĩte makĩgirĩkaga na makĩrĩraga maanĩrĩire. Naake Jesũ arĩĩkia kũingĩra nyũmba akĩũria atĩrĩ, “Mũgagaĩĩtio na mũkagirĩkio nĩ kĩĩ? Mwana ti mũkuũ nĩ toro arĩ!” Magĩkĩmũthekerera, no we akĩmarutũrũra na nja. Akĩoya aciari a mwana, na arutwo acio aake atatũ magĩthiĩ harĩa mwana aarĩ. Agĩkĩnyiita kairĩĩtu guoko agĩkeera atĩrĩ, “Talitha kumi.” Naguo ũguo ũgĩtaũrwo nĩ ta kuuga atĩrĩ, “Kairĩĩtu gaaka, ndakwĩra ũũkĩre!” Nako kairĩĩtu kau gagĩũkĩra o rĩmwe gagĩĩtwara. (Kaarĩ ka mĩaka ikũmi na ĩĩrĩ.) Nao andũ moona ũguo makĩgega mũno. Naake Jesũ akĩmeera makahe gĩa kũrĩa. Agĩcooka akĩmakaania matikeere mũndũ o na ũmwe ũhoro ũcio.