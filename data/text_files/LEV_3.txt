 Magongoona ma thaayũ “Na rĩĩrĩ, hĩndĩ ĩrĩa mũndũ o wothe ekũruta igongoona rĩa thaayũ-rĩ, angĩkorwo nĩ ng'ombe, aagĩrĩirwo nĩkũruta ng'ombe ya njamba kana ya nga ĩtarĩ na kaũũgũ o na kaniini. Mũndũ ũcio aambe aigĩrĩre guoko gwake mũtwe wa nyamũ ĩyo, acooke amĩthĩnjĩre mũromoinĩ wa Hema ya gũtũnganwo. Nao athĩnjĩri Ngai a mbarĩ ya Harũni maminjaminjĩrie kĩgongoona thakame ya yo mĩena yothe, macooke marute nyama imwe cia nyamũ ĩyo ĩrĩ igongoona rĩa gũcinĩrwo MWATHANI. Nyama icio nĩ: rwambũ rwa nyama cia nda, higo cierĩ na rwambũ rwacio, na habaya#. Habaya: Nĩ kĩĩga kĩhakanĩĩtie gĩthũri na nda.. Nao athĩnjĩri Ngai macinĩre nyama icio ciothe kĩgongoonainĩ igũrũ hamwe na igongoona rĩa njino. Mũtararĩko wa igongoona rĩu rĩa gũcinwo nĩũkenagia MWATHANI. “Angĩkorwo ng'ondu kana mbũri nĩ yo ĩkũrutwo ĩrĩ igongoona rĩa thaayũ-rĩ, no ĩkorwo ĩrĩ ya njamba kana ya nga, no ndĩgaakorwo ĩrĩ na kaũũgũ o na atĩa. Angĩkorwo mũndũ nĩ ng'ondu araruta, aagĩrĩirwo nĩambe aigĩrĩre guoko gwake mũtwe wayo, acooke amĩthĩnjĩre o hau mbere ya Hema ya gũtũnganwo. Nao athĩnjĩri Ngai maminjaminjĩrie kĩgongoona thakame ya yo mĩena yothe, macooke marutĩre MWATHANI nyama imwe cia ng'ondu ĩyo irĩ igongoona rĩa gũcinwo na mwaki. Nyama icio nĩ: maguta, kĩmengemenge kĩayo gĩtinĩirio rũcuthĩinĩ, rwambũ rwa nyama cia nda, higo cierĩ na rwambũ rwacio, na habaya#. Habaya: Rora .. Naake mũthĩnjĩri Ngai ũrĩa ũratungata hĩndĩ ĩyo acinĩre nyama icio ciothe kĩgongoonainĩ igũrũ irĩ igongoona rĩrutĩirwo MWATHANI na ũndũ wa gũcinwo. “Angĩkorwo mũndũ ũcio araruta mbũri-rĩ, aagĩrĩirwo nĩambe aigĩrĩre guoko gwake mũtwe wayo, acooke amĩthĩnjĩre o hau mbere ya Hema ya gũtũnganwo. Nao athĩnjĩri Ngai maminjaminjĩrie kĩgongoona thakame ya yo mĩena yothe, macooke marutĩre MWATHANI nyama imwe cia mbũri ĩyo irĩ igongoona rĩa ũiguano. Nyama icio nĩ: rwambũ rwa nyama cia nda, higo cierĩ na rwambũ rwacio, na habaya. Naake mũthĩnjĩri Ngai acine nyama icio ciothe kĩgongoonainĩ irĩ igongoona rĩa njino rĩrĩa mũtararĩko warĩo ũkenagia MWATHANI. Maguta moothe nĩ ma MWATHANI. Gũtirĩ o na ũmwe wĩtĩkĩrĩĩtio kũrĩa maguta kana thakame, ũcio nĩ watho wa kũrũmagĩrĩrwo nĩ Aisiraeli oothe hingo ciothe o harĩa hoothe mangĩkorwo magĩtũũra.”