Gũtaarĩria Mbuku ĩno ya Danieli yandĩkirwo rĩrĩa Ayahudi maarĩ na mathĩĩna maingĩ nĩ ũndũ wa kũnyamaario na kũhinyĩrĩrio nĩ mũthamaki ũtaarĩ Mũyahudi. Mwandĩki wa mbuku ĩno arataũra ng'ano na cioneki akĩenda kũũmĩrĩria andũ na kũmahe wĩrĩgĩrĩro atĩ Ngai nĩakaahang'urania mũmahinyĩrĩria na acookie ũthamaki mookoinĩ ma andũ a Ngai. Mbuku ĩno ĩgaĩtwo icunjĩ igĩrĩ: () Ng'ano ikoniĩ Danieli na araata aake arĩa maarĩ ithaamĩrio. Na njĩra ya kwĩhoka Ngai na kũmwathĩkĩra nĩmaahootire thũ ciao. Ng'ano icio ciatuĩkĩkire hĩndĩ ya wathani wa Babilonia na wa Perisia. () Cioneki na irooto iria Danieli aagĩire nacio, iria na njĩra ya mbica cionanagia ũrĩa moothamaki maingĩ maarũmanĩrĩire kuoneka na gũthira, maambĩrĩirie na ũthamaki wa Babilonia. Nĩirathaga kũgũa kwa mũhinyanĩrĩria ũrĩa ũtaarĩ Mũyahudi na ũhootani wa andũ a Ngai. Maũndũ marĩa marĩ ibukuinĩ rĩĩrĩ Danieli na araata aake .--. Cioneki cia Danieli .--. (a) Nyamũ inya .- (b) Ndũrũme na thenge .--. (c) Mũtũmwo kuuma igũrũ kwa Ngai .--. (d) Mahinda ma kũrigĩrĩria .-