 Kuuma kũrĩ niĩ Mũthuuri: Kũrĩ mũtumia ũrĩa wendeetwo o hamwe na ciana ciake#. Mũtumia ... na ciana ciake: Ũũ hiihi nĩkuuga; kanitha na andũ aayo. (O ũndũ ũmwe na mũhari wa -)., arĩa nyendeete kũna. To niĩ nyiiki ndĩmwendeete, no nĩmwendeetwo o na nĩ andũ oothe arĩa mooĩ ũhoro wa ma, nĩ amu ũhoro wa ma ũtũũraga thĩinĩ witũ, na tũgũkorwo naguo kinya tene na tene. Ngai Ithe, o hamwe na Mũũrũwe Jesũ Kristũ marotũhe wega, na tha, na thaayũ; maũndũ maya marotuĩka maitũ ithuĩ tũũĩ ũhoro wa ma na twendanĩĩte. Ũhoro wa ma na wa wendani Nĩndakenire mũno nĩkuona ciana imwe ciaku ikĩrũmĩrĩra ũhoro wa ma o ta ũrĩa twathĩĩtwo nĩ Ithe witũ.  Rĩu nĩngũkũũria we Mũtumia wendeetwo atĩ ithuothe twendanage mũndũ na ũrĩa ũngĩ. Rĩĩrĩ ti rĩathani rĩerũ ndĩrakwandĩkĩra, no nĩ rĩrĩa tũtũũraga narĩo kuuma o kĩambĩrĩria. Ndĩraaria ũhoro wa wendo ũyũ nĩ geetha tũrũmagĩrĩre maathani ma Ngai. Rĩathani rĩĩrĩ no rĩrĩa mwaiguire kuuma o kĩambĩrĩria, atĩ no mũhaka mũtũũrage mwendanĩĩte. Na rĩĩrĩ, nĩkũrĩ na aheenania aingĩ mũno marorũũra thĩ yothe, andũ mateetĩkĩĩtie atĩ Jesũ Kristũ ookire gũũkũ thĩ arĩ mũndũ. Mũndũ o na ũrĩkũ wa mũthemba ta ũcio nĩ wa maheeni, na nĩ thũ ya Kristũ. Mwĩmenyerereei nĩguo mũtigaate kĩrĩa mũrutĩire#. Mũrutĩire: Maandĩko mamwe moigaga “tũrutĩire.” wĩra, nĩ geetha mũkaaheeo mũcaara wanyu wĩ wothe. Mũndũ o wothe ũrĩa ũtarũmagia ũrutani wa Kristũ ndakoragwo e na Ngai. No mũndũ ũrĩa ũrũmagĩrĩra ũrutani ũcio akoragwo e na Ngai Ithe o hamwe na Mũũriũ. Kwoguo mũndũ ũrĩa ũngĩũka kũrĩ inyuĩ amũreeheire ũrutani ũngĩ tiga o ũcio mũtikaanamwamũkĩre mĩciĩini yanyu, o na mũtikaanamũgeithie. Mũndũ ũrĩa ũngĩmũgeithia anyiitanagĩra naake mĩtugoinĩ yake mĩũru ĩrĩa eekaga. Ciugo cia mũthia Ndĩ na maũndũ maingĩ ingĩenda kũmwĩra, no ndikwenda kũmaandĩka na rangi karatathiinĩ. Ngwĩhoka atĩ nĩndĩrĩũka kũmuona, na hĩndĩ ĩyo nĩtũkaaranĩria nĩ geetha gĩkeno giitũ gĩkinyanĩre. Ciana cia Mwarĩ wa thooguo ũrĩa wendeetwo nĩciakũgeithia.