 Ihooya rĩa kũũria ũgitĩri#. Thaburi ĩno yandĩkirwo nĩ Daudi. Igua kĩrĩĩro gĩakwa, Ngai; thikĩrĩria ihooya rĩakwa Ndĩragũkaĩra njũrĩĩtwo nĩ hinya ngoro na ndĩ kũraaya mũno na mũciĩ.  Haicia igũrũ wa ndũmba ya ihiga harĩa itangĩona ũgwati, nĩ gũkorwo wee nĩ we mũmenyereri, mũnaara wakwa ũtangĩenyenyeka wa kwĩgitĩra kuuma harĩ thũ ciakwa.  Reke ndũũre thĩinĩ wa handũ haaku harĩa haamũre matukũ moothe na muoyo wakwa; reke nyone ũgitĩri rungu rwa mathagu maaku. Nĩ gũkorwo wee, Ngai, nĩũiguĩte ũrĩa ngwĩrĩire, nĩũheete ũgai wa arĩa magũtĩĩĩte.  Raihia ũtũũro wa mũthamaki; reke akĩrĩrĩrie gũtũũra. Arotũũra athamakaga arĩ mbere yaku, Ngai, nginya tene na tene; mũmenyerere na ũtugi na wĩhokeku waku. Kwoguo nĩndĩrĩinaga ngĩkũgoocaga hĩndĩ ciothe, rĩrĩa ndĩrakũhingĩria mũthenya o mũthenya ũrĩa ngwĩrĩire.