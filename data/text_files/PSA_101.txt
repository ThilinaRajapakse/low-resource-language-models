 Ũrĩa Mũthamaki eerĩire Ngai nĩarĩĩkaga!#. Thaburi ĩno yandĩkirwo nĩ Daudi. Nĩngũina rwĩmbo rũkoniĩ wĩhokeku na kĩhooto; wee, MWATHANI, nĩ we ngũinĩra rwĩmbo rũu. Ndĩrĩthiaga na mĩthiĩre ĩtarĩ na ũcuuke. Ũgooka harĩ niĩ rĩ?  Nĩndĩrĩikaraga gwakwa mũciĩ na mũikarĩre mũkinyanĩru, na nĩndĩrĩreganaga na ũndũ o wothe mũũru. Nĩthũire ciĩko cia arĩa matirikaga Ngai; ndĩrĩgĩaga ngwatanĩro nao. Ndirĩogomagia kĩhooto#. Ndirĩogomagia kĩhooto: Kana; nĩndĩrĩtheemaga arĩa moogomagia kĩhooto. na ndirĩendaga gũkuhanĩrĩria na ũndũ mũũru.#. Ũndũ mũũru: Kana; andũ ooru.  Nĩndĩrĩniinaga mũndũ o wothe ũrĩa ũcambagia mũndũ ũrĩa ũngĩ na hitho; ndirĩkiragĩrĩria mũndũ mwĩtĩi na mũng'athia.  Nĩndĩrĩiguagĩra tha andũ arĩa ehokeku bũrũriinĩ, na ndĩmeetĩkagĩrie maikaranagie na niĩ. Mũndũ o wothe ũtarĩ ũcuuke nĩarĩndungataga.  Gũtirĩ mũndũ o na ũrĩkũ ũheenanagia ũrĩikaraga gwakwa; mũndũ ũrĩa waragia ũhoro ũtarĩ wa ma ndarĩikaraga mbere yakwa.  Mũthenya o mũthenya nĩndĩrĩniinaga andũ ooru arĩa marĩ bũrũriinĩ witũ; nĩndĩrĩingataga andũ oothe arĩa meekaga ũũru kuuma itũũra rĩa MWATHANI.