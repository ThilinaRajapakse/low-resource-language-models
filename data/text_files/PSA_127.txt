 Kũgaatha Ngai tondũ wa wega wake#. Thaburi ĩno yandĩkirwo nĩ Solomoni. Tiga nyũmba yakirwo nĩ MWATHANI, amĩaki marutaga wĩra wa tũhũ; tiga itũũra rĩmenyereirwo nĩ MWATHANI, arangĩri no wĩra wa tũhũ makoragwo makĩruta. Nĩ tũhũ mũtheri mũndũ gũũkagĩra kĩrooko tene na gũkomaga acereirwo akĩruta wĩra nĩguo oone gĩa kũrĩa. MWATHANI-rĩ, ahingagĩria arĩa eendeete mabataro maao marĩ o toro.  Ciana nĩ kĩheeo na nĩ kĩraathimo kuuma kũrĩ MWATHANI. Ciana iria mũndũ aciaraga arĩ o mwĩthĩ ihaana ta mĩguĩ mĩingĩ ĩnyiitĩĩtwo na mooko nĩ njamba ya ita. Gũkena-rĩ, nĩ mũndũ ũcio ũrĩ na mĩguĩ mĩingĩ ta ũguo, tondũ ndarĩ hingo akaahootwo nĩ thũ ciake rĩrĩa rĩothe arĩkoragwo agĩciira nacio.