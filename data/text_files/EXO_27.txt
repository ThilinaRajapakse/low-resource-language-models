 Kĩgongoona (Tha .-) “Nakĩo kĩgongoona-rĩ, ũgĩthondeke na mbaaũ cia mũgaa. Kĩgongoona kĩu gĩkorwo gĩ thikwea, kĩrĩ na ũraihu wa mita igĩrĩ na boiniti igĩrĩ (.), na wariĩ wa mita igĩrĩ na boiniti igĩrĩ (.), na kĩrũũgamo mita ĩmwe na boiniti ithatũ (.). Ningĩ ũthondeke hĩa igũrũ wa koona ciakĩo inya, nacio hĩa icio ituĩke o kĩndũ kĩmwe na kĩgongoona kĩu, nakĩo gĩothe ũkĩhumbĩre na gĩcango. Ũcooke ũthondeke ngĩo cia kũrutaga mũhu wakĩo, iciko cia tĩĩri, mbakũri, njibe o na ngĩo cia mwaki. Indo icio ciothe ũcithondeke na gĩcango. Ningĩ ũcooke ũgĩthondekere rũgara rwa gĩcango na koonainĩ ciaruo wĩkĩre icũhĩ inya cia gĩcango cia gũgĩkuua. Ũcooke ũthondeke rũgara rwa gĩcango ũrwĩkĩre mũhuro wa mũgũkũ wa kĩgongoona kĩu, naruo rũgĩkinye o gatagatĩ ga kĩgongoona. Ningĩ ũthondeke mĩtĩ mĩraaya ya mũgaa ya gũgĩkuua, na ũmĩhumbĩre na gĩcango, ũmĩharũkagie icũhĩinĩ iria irĩ mĩena ya kĩgongoona kĩu hĩndĩ ĩrĩa rĩothe gĩgũkuuo. Kĩgongoona kĩu ũgĩthondeke na mbaaũ na wĩkĩre irima gatagatĩ gaakĩo kũringana na ũrĩa ndĩrakuonia gũũkũ kĩrĩmainĩ. Nja ya Hema ya MWATHANI ya gũtũnganwo (Tha .-) “Ningĩ Hema ĩyo yakwa ũmĩthondekere nja ĩirigĩirwo na mbathiya cia gataani ĩrĩa njega. Mwena wa na kĩanda mbathiya icio ikorwo na ũraihu wa mita mĩrongo ĩna na inya, inyiitĩrĩirwo nĩ itugĩ mĩrongo ĩrĩ cia gĩcango irĩ na njikarĩro mĩrongo ĩrĩ cia gĩcango; natuo tũhocio twa itugĩ icio, o na tũmĩtĩ twacio twa gũcinyiitithania ũtũthondeke na betha. Ũguo noguo mwena wa na rũgongo wa nja ĩyo ũgũkorwo ũtariĩ. Naguo mwena wa ithũĩro hagĩe na mbathiya irĩ na ũraihu wa mita mĩrongo ĩĩrĩ na igĩrĩ na irĩ na itugĩ ciacio ikũmi na njikarĩro ciacio ikũmi. Naguo mwena wa irathĩro, harĩa mũromo ũrĩ, nja ĩyo ĩkorwo ĩrĩ na wariĩ wa mita mĩrongo ĩrĩ na igĩrĩ. -O mwena wa mũromo hagĩe na mbathiya ya mita ithathatũ na boiniti ithathatũ na itugĩ ithatũ na njikarĩro ithatũ. Ningĩ mũromoinĩ wa nja ĩyo hagĩe mbathiya ya ũraihu wa mita kenda ĩthondekeetwo na gataani ĩrĩa njega ĩtumĩĩtwo na guoya wa rangi wa mburuu, babũ, na mũtuune, ĩgacooka ĩkagemio. Nayo ĩkorwo ĩnyiitĩrĩirwo nĩ itugĩ inya irĩ njikarĩroinĩ ciacio inya. Ningĩ itugĩ ciothe iria ikũriigicĩria nja ĩyo inyiitithanio na tũmĩtĩ twa betha, na tũhocio twacio tũthondekwo na betha, na njikarĩro ciacio ithondekwo na gĩcango. Naruo rũirigo rũu rũkorwo na ũraihu wa mita mĩrongo ĩna na inya, na wariĩ wa mita mĩrongo ĩrĩ na igĩrĩ, na kĩrũũgamo gĩkorwo na mita igĩrĩ na boiniti igĩrĩ. Nacio mbathiya ikorwo irĩ cia gataani ĩrĩa njega, nacio njikarĩro ciayo ituĩke cia gĩcango. Nacio indo ciothe cia kũhũthĩrwo Hemainĩ ĩyo na higĩ ciayo ciothe o na higĩ cia rũirigo rũu, ciothe ikorwo irĩ cia gĩcango. Kũmenyerera taawa (Alaw .-) “Atĩrĩĩrĩ, athaga andũ a Isiraeli makũreehagĩre maguta marĩa matheru mũno ma mĩtamaiyũ ma taawa, nĩ geetha taawa wakagio hĩndĩ ciothe. Na rĩĩrĩ, Harũni na aariũ aake nĩ o marĩigaga taawa ũcio thĩinĩ wa Hema yakwa mwena wa na nja wa mbathiya ya kũhakania ĩrĩa ĩcuurĩĩtio mbere ya Ithandũkũ rĩa Kĩrĩĩkanĩro. Taawa ũcio ũrĩakanaga hau mbere ya MWATHANI kuuma hwaĩinĩ nginya rũũciinĩ. Naguo ũndũ ũcio ũtuĩke watho wa kũrũmagĩrĩrwo nginya tene nĩ andũ a Isiraeli na njiarwa ciao.