 Mũtaratara wa andũ arĩa moimire ithaamĩrio (Neh .-) Na rĩĩrĩ, andũ aingĩ a arĩa maatahĩĩtwo makiuma bũrũriinĩ wa Babilonia magĩcooka Jerusalemu o na Juda, o mũndũ agacooka itũũrainĩ rĩake. Andũ acio oothe, matũũraga ithaamĩrio kuuma hĩndĩ ĩrĩa Nebukadinezaru aamatahire akĩmatwara Babilonia. Atongoria aao maarĩ Zerubabeli, Joshua, Nehemia, Seraia, Reelaia, Moridekai, Bilishani, Misipari, Bigivai, Rehumu, na Baana. Mũigana wa andũ a mbarĩ cia Isiraeli, kuuma o mbarĩ arĩa maacookire kuuma ithaamĩrio, waiganaga ta ũũ: - -O nao andũ arĩa maithe maao matũũraga matũũrainĩ maya, nao magĩcooka: -Nacio mbarĩ cia athĩnjĩri Ngai iria ciacookire kuuma ithaamĩrio nĩ ici: -Nacio mbarĩ cia Alawii iria ciacookire kuuma ithaamĩrio nĩ ici: -Mbarĩ cia arĩa maarutaga wĩra Hekaarũinĩ nacio nĩ ici: Ziha, Hasufa, Tabaothu, Keroso, Siaha, Padoni, Lebana, Hagaba, Akubu, Hagaba, Shamulai, Hanani, Gideli, Gaharu, Reaia, Rezini, Nekoda, Gazamu, Uza, Pasea, Besai, Asina, Meunimu, Nefisimu, Bakabuku, Hakufa, Harihuru, Baziluthu, Mehida, Harasha, Barikosi, Sisera, Tema, Nezia, na Hatifa. -Nacio mbarĩ cia ndungata cia Solomoni iria ciacookire kuuma ithaamĩrio nĩ ici: Sotai, Hasoferethu, Peruda, Jaala, Darikoni, Gideli, Shefatia, Hatili, Pokerethu Hazebaimu, na Ami. Rĩu-rĩ, mũigana wa njiarwa cia aruti wĩra wa Hekaarũ hamwe na wa njiarwa cia ndungata cia Solomoni arĩa maacookire kuuma ithaamĩrio warĩ . -Nao arĩa maarĩ a mbarĩ ya Delaia, Tobia, na Nekoda maarĩ  nao magĩcooka moimĩĩte matũũrainĩ ma Teli Mela, Teli Harasha, Kerubi, Adani, na Imeri. No rĩĩrĩ, acio oothe matiigana kũhota kuonania wega atĩ maarĩ njiarwa cia andũ a Isiraeli. -Mbarĩ ici cia athĩnjĩri Ngai, nĩciagire kuonekana thĩinĩ wa mũtaratara wa kuonania kĩhumo gĩacio: Mbarĩ ya Habaia, Hakozu, na ya Barizilai (Barizilai nĩwe wahikĩĩtie mũirĩĩtu wa mbarĩ ya Barizilai wa kuuma bũrũriinĩ wa Gileadi na akeĩĩtania na rĩĩtwa rĩa mbarĩ ya mũthoniwe.) Mbarĩ ici ciaremwo nĩkuonania wega kĩhumo gĩacio ikĩgirio gũtuĩka athĩnjĩri Ngai.  Naake barũũthi akĩmeera matikaarĩe irio cia magongoona marutĩirwo Ngai, o nginya hĩndĩ ĩrĩa hakooneka mũthĩnjĩri Ngai ũngĩhota gũtũmĩra Urimu na Thumimu.#. Urimu na Thumimu: Rora koohoro kaandĩkĩĩtwo thĩinĩ wa  Sam .. -Nao andũ oothe arĩa maacookire kuuma ithaamĩrio maarĩ ngiri mĩrongo ĩna na igĩrĩ, na magana matatũ ma mĩrongo ĩtandatũ , Na rĩĩrĩ, hĩndĩ ĩrĩa andũ acio oothe maakinyire Hekaarũinĩ ya MWATHANI o kũu Jerusalemu anene amwe a mbarĩ makĩruta indo na kwĩyendera nĩ geetha mateithĩrĩrie gwaka rĩngĩ Hekaarũ ya MWATHANI, o handũ harĩa yakĩĩtwo tene. Nao nĩmaaheanire o ta ũrĩa hinya wao waiganaga nĩ ũndũ wa mwako ũcio. Nacio indo iria maaheanire nĩ kiro magana mataano cia thahabu, kiro ngiri igĩrĩ na magana manaana (,) cia betha, na nguo igana rĩmwe cia kwĩhumbwo nĩ athĩnjĩri Ngai.  Nao athĩnjĩri Ngai, Alawii, na andũ angĩ amwe makĩambĩrĩria gũtũũra rĩngĩ Jerusalemu o na matũũra marĩa mariganĩĩtie. Nao aini a nyĩmbo na aikaria a hekaarũ ya MWATHANI, o na aruti wĩra aayo, magĩtũũra matũũrainĩ marĩa magũkuhĩrĩirie. Nao andũ acio angĩ a Isiraeli magĩtũũra matũũrainĩ kũrĩa maithe maao maatũũraga tene.