 Magongoona ma thigũkũ ya Mwaka Mwerũ (Alaw .-) “Mũthenya wa mbere wa mweri wa mũgwanja nĩmũrĩũnganaga gũthaathaiya, na gũtirĩ wĩra ũrĩrutagwo. Mũthenya ũcio tũrumbeeta nĩtũrĩhuuhagwo. Nĩmũrĩrutaga igongoona rĩa njino rĩrĩ mũtararĩko ũrĩa ũkenagia MWATHANI rĩa indo ici: gateegwa kamwe, ndũrũme, na tũtũrũme mũgwanja twa mwaka ũmwe, ciothe irĩkoragwo itarĩ na kaũũgũ. Ningĩ nĩmũrĩrutanagĩria indo icio na igongoona rĩa mũtu ũtukanĩĩtio na maguta ma mĩtamaiyũ, mũkaũruta ta ũũ: o gateegwa mũtu kiro ithatũ, ndũrũme mũtu kiro igĩrĩ, na o gatũrũme mũtu kiro ĩmwe. Hamwe na indo icio nĩmũrĩrutaga thenge ĩmwe ĩ ya igongoona rĩa kuhoroheria meehia. Mũrĩrutanagĩria indo icio na igongoona rĩa njino rĩa mũthenya wa mbere wa o mweri na igongoona rĩarĩo rĩa mũtu, o hamwe na igongoona rĩa njino rĩa o mũthenya na igongoona rĩarĩo rĩa mũtu na rĩa ndibei. Magongoona macio ma irio nĩ mũtararĩko ũrĩa ũkenagia MWATHANI. Magongoona ma Mũthenya wa Kũhoroherio Meehia (Alaw .-)  “Mũthenya wa ikũmi wa mweri wa mũgwanja nĩmũrĩũnganaga gũthaathaiya; nĩmũrĩhingaga kũrĩa na kũnyua na mũtirĩrutaga wĩra. Nĩmũrĩrutaga igongoona rĩa njino rĩa mũtararĩko ũrĩa ũkenagia MWATHANI rĩa indo ici: gateegwa kamwe, ndũrũme ĩmwe na tũtũrũme mũgwanja twa mwaka ũmwe, na ciothe ikoragwo itarĩ na kaũũgũ. Ningĩ nĩmũrĩrutanagĩria indo icio na igongoona rĩa mũtu mũhinyu ũtukanĩĩtio na maguta ma mĩtamaiyũ, mũkaũruta ta ũũ: gateegwa mũtu kiro ithatũ, ndũrũme mũtu kiro igĩrĩ, na o gatũrũme mũtu kiro ĩmwe. O na ningĩ nĩmũrĩrutaga thenge ĩmwe ĩrĩ ya igongoona rĩa meehia. Mũrĩmĩrutanagĩria na thenge ĩrĩa ĩrutagwo ya igongoona rĩa kũhoroheria meehia, na igongoona rĩa njino rĩa o mũthenya hamwe na igongoona rĩarĩo rĩa mũtu na rĩa ndibei. Magongoona ma Thigũkũ ya Ithũnũ (Alaw .-)  “Mũthenya wa ikũmi na ĩtaano wa mweri wa mũgwanja nĩmũrĩũnganaga gũthaathaiya. Thigũkũ ĩno mũrĩmĩkũngũagĩra mĩthenya mũgwanja nĩ ũndũ wa gũtĩĩa MWATHANI, na mũtirĩrutaga wĩra. Mũthenya wa mbere mũrĩrutaga igongoona rĩa njino rĩ na mũtararĩko ũrĩa ũkenagia MWATHANI rĩa indo ici: tũteegwa ikũmi na tũtatũ, ndũrũme igĩrĩ na tũtũrũme ikũmi na tũna twa mwaka ũmwe, na ciothe ikoragwo itarĩ kaũũgũ. Ningĩ nĩmũrĩrutanagĩria indo icio na igongoona rĩa mũtu mũhinyu ũtukanĩĩtio na maguta ma mĩtamaiyũ, mũkaũruta ta ũũ: gateegwa mũtu kiro ithatũ, o ndũrũme mũtu kiro igĩrĩ, na o gatũrũme mũtu kiro ĩmwe. O na nĩmũrĩrutaga thenge ĩmwe ya igongoona rĩa meehia. Mũrĩmĩrutanagĩria na igongoona rĩa njino rĩa o mũthenya hamwe na igongoona rĩarĩo rĩa mũtu na rĩa ndibei. “Mũthenya wa keerĩ mũkaruta tũteegwa ikũmi na twĩrĩ, ndũrũme igĩrĩ, na tũtũrũme ikũmi na tũna twa mwaka ũmwe, na ciothe ikoragwo itarĩ na kaũũgũ. -Hamwe nacio nĩmũrĩrutaga magongoona marĩa mangĩ moothe maagĩrĩire kũrutwo, mũthenya wa mbere. “Mũthenya wa ĩtatũ mũkaruta tũteegwa ikũmi na kamwe, ndũrũme igĩrĩ, na tũtũrũme ikũmi na tũna twa mwaka ũmwe, na ciothe ikoragwo itarĩ na kaũũgũ. -Hamwe nacio nĩmũrĩrutaga magongoona marĩa mangĩ moothe maagĩrĩire kũrutwo mũthenya wa mbere. “Mũthenya wa ĩna mũkaruta tũteegwa ikũmi, ndũrũme igĩrĩ, na tũtũrũme ikũmi na tũna twa mwaka ũmwe, na ciothe ikoragwo itarĩ na kaũũgũ. -Hamwe nacio nĩmũrĩrutaga magongoona marĩa mangĩ moothe maagĩrĩire kũrutwo mũthenya wa mbere. “Mũthenya wa gataano mũkaruta tũteegwa kenda, ndũrũme igĩrĩ, na tũtũrũme ikũmi na tũna twa mwaka ũmwe, na ciothe ikoragwo itarĩ na kaũũgũ. -Hamwe nacio nĩmũrĩrutaga magongoona marĩa mangĩ moothe maagĩrĩire kũrutwo mũthenya wa mbere. “Mũthenya wa gatandatũ mũkaruta tũteegwa tũnaana, ndũrũme igĩrĩ, na tũtũrũme ikũmi na tũna twa mwaka ũmwe, na ciothe ikoragwo itarĩ na kaũũgũ. -Hamwe nacio nĩmũrĩrutaga magongoona marĩa mangĩ moothe maagĩrĩire kũrutwo mũthenya wa mbere. “Mũthenya wa mũgwanja mũkaruta tũteegwa mũgwanja, ndũrũme igĩrĩ, na tũtũrũme ikũmi na tũna twa mwaka ũmwe, na ciothe ikoragwo itarĩ na kaũũgũ. -Hamwe nacio nĩmũrĩrutaga magongoona marĩa mangĩ moothe maagĩrĩire kũrutwo mũthenya wa mbere. “Mũthenya wa kanaana mũrĩũnganaga gũthaathaiya, na mũtirĩrutaga wĩra. Nĩmũrĩrutaga igongoona rĩa njino rĩa mũtararĩko ũrĩa ũkenagia MWATHANI rĩa: gateegwa kamwe, ndũrũme ĩmwe, na tũtũrũme mũgwanja twa mwaka ũmwe, ciothe ikoragwo itarĩ na kaũũgũ. -Hamwe nacio nĩmũrĩrutaga magongoona marĩa mangĩ moothe maagĩrĩire kũrutwo mũthenya wa mbere. “Macio nĩ mo magongoona ma njino, ma mũtu, ma ndibei, na ma thaayũ marĩa mũrĩrutagĩra MWATHANI thigũkũinĩ iria ciamũrĩĩtwo. Magongoona macio mũrĩmarutanagĩria na magongoona ma kũhingia mwĩhĩtwa kana ma kwĩyendera marĩa mũrutaga.” Musa agĩkĩĩra andũ a Isiraeli maũndũ moothe o ta ũrĩa aathĩĩtwo nĩ MWATHANI.