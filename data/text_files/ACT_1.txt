  Kũrĩ mũgaathe Theofilo: Thĩinĩ wa ibuku rĩakwa rĩa mbere nĩndaandĩkire maũndũ moothe marĩa Jesũ eekire na marĩa aarutanire kuuma rĩrĩa aambĩrĩirie wĩra wake nginya mũthenya ũrĩa aatwarirwo igũrũ. Ataanatwarwo igũrũ nĩamaheire mawatho ahotithĩĩtio nĩ Roho Mũtheru. Na rĩĩrĩ, thuutha wa gũkua gwake, Jesũ nĩonanirie na njĩra nyingĩ atĩ aarĩ muoyo. Nĩoimĩrĩire atũmwo maita maingĩ itĩĩnainĩ rĩa matukũ mĩrongo ĩna, na akaaragia nao ũhoro wa Ũthamaki wa Ngai.  Rĩrĩa aikaranagia nao#. Rĩrĩa aikaranagia nao: Kana; aarĩanagĩra nao., nĩamaathiire akĩmeera atĩrĩ: “Mũtikoime Jerusalemu, no mweterere kĩheeo kĩrĩa ndamwĩrire ũhoro wakĩo, kĩheeo kĩrĩa Awa aamwĩrĩire.  Amu Johana aabatithanagia na maaĩ, no inyuĩ nĩmũrĩbatithio na Roho Mũtheru matukũ maingĩ matanathira.” Jesũ kwambatio igũrũ Rĩrĩa atũmwo maacemanĩĩtie hamwe makĩũria Jesũ atĩrĩ, “Mwathani, rĩu nĩ hĩndĩ ũgũcookeria Aisiraeli Ũthamaki wao?” Naake akĩmacookeria atĩrĩ, #. This is a sample footnote.“Ti ũhoro wanyu kũmenya mahinda kana ciathĩ iria Ithe witũ atuĩte na ũhoti wake we mwene.  No nĩmũrĩiyũrwo nĩ hinya rĩrĩa Roho Mũtheru arĩũka kũrĩ inyuĩ, na inyuĩ mũtuĩke aira aakwa Jerusalemu, Judea guothe, Samaria o na thĩ yothe.”  Naake arĩĩkia kũmeera ũguo, akĩoywo na igũrũ mamũcũũthĩrĩirie, akĩhithwo nĩ itu, makĩaga gũcooka kũmuona. Na rĩĩrĩ, maroreete mũno na igũrũ mamwĩroreire agĩthiĩ, arũme eerĩ makĩrũũgama harĩ o mehumbĩĩte nguo njerũ cua makĩmeera atĩrĩ, “Andũ aya a Galili, mũikarĩĩte mũrũũgamĩĩte mũcũũthĩrĩirie na igũrũ nĩkĩ? Jesũ ũcio weherio kuuma harĩ inyuĩ atwarwo igũrũ, nĩagacooka rĩngĩ o ta ũguo mwamuona agĩthiĩ igũrũ.” Mathia gũthuurwo acooke handũ ha Judasi Thuutha ũcio atũmwo magĩcooka Jerusalemu moimĩĩte kĩrĩmainĩ kĩa mĩtamaiyũ. Kĩrĩma kĩu gĩ gũkuhĩ na Jerusalemu o ta handũ ha kiromita ĩmwe.  Na rĩĩrĩ, matoonya itũũrainĩ magĩthiĩ nyũmba ya igũrũ kũrĩa maikaraga, nao nĩ o: Petero, Johana, Jakubu, Anderea, Filipu, Toma, Baritholomayo, Mathayo, Jakubu mũrũ wa Alufayo, Simeoni Mũzelote#. Mũzelote: Rora Mat .. na Judasi mũrũ wa Jakubu. Nao andũ acio oothe magaathaathayagia Ngai marĩ na ngoro ĩmwe, me hamwe na atumia amwe, na Mariamu nyina wa Jesũ, o hamwe na aariũ a nyina. Na rĩĩrĩ, matukũinĩ macio Petero akĩrũũgama gatagatĩ ka arĩa meetĩkĩĩtie, nao maarĩ gĩkundi kĩa andũ ta igana rĩa mĩrongo ĩĩrĩ moonganĩĩte, akĩmeera atĩrĩ, “Araata aakwa thĩinĩ wa Mwathani, no mũhaka Maandĩko mangĩahingirio marĩa Roho Mũtheru aaririe o mbere na kanua ka Daudi akiuga ũhoro wa Judasi, ũrĩa watongoririe arĩa maanyiitire Jesũ. Amu Judasi aarĩ ũmwe witũ na nĩaheetwo wĩra hamwe na ithuĩ.”  (Atĩrĩĩrĩ, mbeeca iria Judasi oonire thuutha wa gwĩka gĩĩko kĩu kĩũru, agũrire gĩthaka nacio, naake akĩgũa kuo na mũnduru agĩtũrĩka nda mara moothe magĩitĩka thĩ. Ũhoro ũcio ũkĩmenyeka nĩ arĩa oothe maatũũraga Jerusalemu, nao magĩĩta gĩthaka kĩu Akelidama kũringana na rũthiomi rwao, ũguo nĩkuuga, “Gĩthaka gĩa Thakame.”)  “Tondũ thĩinĩ wa ibuku rĩa Thaburi kwandĩkĩĩtwo atĩrĩ: ‘Mũciĩ wake ũrotiganĩrio; gũtikaanagĩe mũndũ ũgũtũũra kuo.’ Ningĩ nĩkwandĩkĩĩtwo atĩrĩ: ‘Mũndũ ũngĩ nĩoe wĩra wake.’ - “Nĩ ũndũ ũcio, no mũhaka mũndũ ũngĩ atuĩke mũira hamwe na ithuĩ wa kwĩra andũ atĩ Mwathani Jesũ nĩariũkire kuuma kũrĩ akuũ. Mũndũ ũcio aagĩrĩirwo nĩ gũkorwo arĩ ũmwe wa andũ arĩa maatũire hamwe na ithuĩ ihinda rĩrĩa rĩothe Jesũ aatũũraga na ithuĩ, kuuma rĩrĩa Johana aabatithanagia nginya rĩrĩa Jesũ eeheririo kuuma kũrĩ ithuĩ agĩtwarwo igũrũ.” Nao makĩrũũgamia andũ eerĩ: Josefu, ũrĩa wetagwo Barasaba (na ageetwo na rĩĩtwa rĩngĩ Jusito), na Mathia. Makĩhooya makiuga atĩrĩ, “Mwathani wee ũũĩ ngoro cia andũ oothe, tuonie nĩ ũrĩkũ wa aya eerĩ ũthuurĩĩte wa kũruta wĩra na gũtuĩka mũtũmwo handũ ha Judasi ũrĩa wathiire handũ harĩa haarĩ haake.” Nao maikia kura, Mathia agĩthuurwo. Naake agĩtuĩka ũmwe wa atũmwo acio angĩ ikũmi na ũmwe.