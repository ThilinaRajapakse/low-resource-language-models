 MWATHANI na mũthamaki wake ũrĩa athuurĩĩte#. Thaburi ĩno yandĩkirwo nĩ Daudi.  MWATHANI nĩerire MWATHANI wakwa atĩrĩ, “Ikara thĩ mwena wakwa wa ũrĩo, nginya rĩrĩa ngaatũma ũrangĩrĩrie thũ ciaku.”  MWATHANI nĩagaatũma ũthamaki waku ũnenehe wambĩrĩirie Zayuni, nawe nĩũgaathaga thũ ciaku iria ĩgũthiũrũrũkĩirie. Andũ aaku nĩmakeerutĩra mũthenya ũrĩa ũkaarũa na thũ ciaku. Aanake aaku magooka kũrĩ we irĩmainĩ iria theru matariĩ ta ime rĩa rũũciinĩ kĩrooko tene#. Mũhari ũyũ ti mũtaũku wega maandĩkoinĩ ma Kĩhibirania..   MWATHANI nĩehĩtĩĩte na ndangĩĩricũkwo, akoiga atĩrĩ, “Wee ũgũtũũra ũrĩ mũthĩnjĩri Ngai kinya tene o ta ũrĩa Melikizedeki aatariĩ.”  MWATHANI e mwena waku wa ũrĩo; rĩrĩa arĩraakara nĩarĩhehenja athamaki. Nĩagaatuĩra ndũũrĩrĩ na aiyũrie kũrĩa kũrũagĩrwo na ciimba; nĩakaahoota athamaki gũũkũ thĩ guothe. Mũthamaki nĩakaanyua maaĩ karũũĩinĩ karĩa karĩ mũkĩra wa njĩra. Tondũ ũcio nĩakaagĩa na ũhootani.