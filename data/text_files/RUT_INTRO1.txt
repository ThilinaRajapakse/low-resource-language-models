Gũtaarĩria Rũgano rwa Ruthu rũheanĩĩte maũndũ ma thaayũ marĩa meekĩkire hĩndĩ ya mahinda mataarĩ ma thaayũ marĩa maandĩkĩĩtwo thĩinĩ wa ibuku rĩa Atiirĩrĩri Bũrũri. Ruthu aarĩ mũtumia Mũmoabi, na aahikĩĩtio nĩ Mũisiraeli. Rĩrĩa mũthuuriwe aakuire, Ruthu nĩonirie nyaciarawe ũrĩa warĩ Mũisiraeli gĩtĩĩo kĩnene, o hamwe na wathĩki, o na akĩonania wĩtĩkĩo mũnene harĩ Ngai wa Isiraeli. Mũthiainĩ Ruthu nĩeyoneire mũthuuri ũngĩ thĩinĩ wa andũ arĩa maarĩ a mbarĩ ĩmwe na mũthuuri wake wa mbere ũrĩa warĩkĩĩtie gũkua. Nĩ ũndũ wa kũhikio nĩ mũndũ wa mbarĩ ĩyo-rĩ, Ruthu nĩatuĩkire nyina wa cũũcũ wa Daudi, ũrĩa warĩ mũthamaki wĩ igweta mũno bũrũriinĩ wa Isiraeli. Irigithaathi rĩa Ruthu na Boazu mũthuuriwe rĩarĩ Obedi, na nĩ we warĩ ithe wa Jesii, ũrĩa naake warĩ ithe wa Daudi (Ruthu .-). Ũhoro ũrĩa ũheanĩĩtwo ibukuinĩ rĩa Atiirĩrĩri Bũrũri wonanĩĩtie mwanangĩko ũrĩa andũ a Isiraeli maakoragwo nĩguo rĩrĩa matiigana na Ngai. Ibuku rĩa Ruthu narĩo rĩonanĩĩtie ũrĩa mũtumia ũtaarĩ Mũisiraeli aaraathimirwo nĩ ũndũ wa kwĩhoka Ngai wa Isiraeli, na kwoguo agĩtuĩka ũmwe wa andũ aake arĩa ehokeku. Maũndũ marĩa marĩ ibukuinĩ rĩĩrĩ Naomi gũcooka Bethilehemu e hamwe na Ruthu .- Ruthu gũcemania na Boazu .--. Boazu kũhikia Ruthu .-