 Ihooya rĩa kũũria ũmenyereri#. Thaburi ĩno yandĩkirwo nĩ Daudi. MWATHANI, tega matũ ũigue ciugo ciakwa, na ũigue ngĩcaaya. Thikĩrĩria, wee Ngai wakwa, na Mũthamaki wakwa, ũndeithie, nĩ gũkorwo nĩ we ndĩrahooya. MWATHANI, nĩũiguaga mũgambo wakwa o rũũciinĩ; kĩrooko tene nĩrĩo ngũhooyaga,#. Ngũhooyaga: Kana; ngũrutagĩra igongoona. na ngeeterera macookio maaku.  Wee-rĩ, ndũrĩ Ngai wa gũkenera ũmaramari; ndũnyiitaga ũgeni mũndũ mũũru. Ndũngĩĩtĩkĩria andũ arĩa etĩĩi marũũgame mbere yaku; nĩũthũire andũ oothe arĩa imaramari. Arĩa oothe maaragia maheeni-rĩ, nĩũmaniinaga nao arĩa mahũthagĩra hinya na maheenanagia nĩũmanyaraire. No nĩ ũndũ wa wendo waku mũingĩ, nĩngũtoonya nyũmba yaku, ngũthaathaiye ndĩ Hekaarũinĩ yaku theru na ngũinamĩrĩre ndĩnyiihĩĩtie. Ndongoria MWATHANI na ũthingu waku, nĩ ũndũ thũ ciakwa nĩ nyingĩ mũno; he njĩra nũngĩrĩru ya kũgerera.   Nĩ ũndũ tũnua twao tũtiaragia ũhoro wa ma; ngoro ciao ciendaga o kwananga. Mĩmero yao ĩhaana o ta mbĩĩrĩra humbũrie; nĩmĩ ciao ciaragia o ndeto cia ũrambu. Ngai, tũma macookererwo nĩ ũũru wao; reke magũithio nĩ mĩbango ĩyo yao ya ungumania. Maikanie na nja tondũ meehia maao nĩ maingĩ mũno, nĩ ũndũ nĩmakũremeire.  No rĩĩrĩ, reke arĩa oothe mooragĩra harĩ we macanjamũke reke matũũre mainaga nĩgũkena. Arĩa meendeete rĩĩtwa rĩaku mamenyagĩrĩre, nĩguo maikarage makeneete nĩ ũndũ waku. Nĩ ũndũ wee, MWATHANI nĩũraathimaga andũ arĩa athingu, o na ũkamamenyagĩrĩra na wendo waku o ta arĩ ngo.