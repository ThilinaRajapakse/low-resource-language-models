 Mĩario ya Ayubu Naake Ayubu agĩcookia atĩrĩ, “Kaĩ nĩũndeithĩĩtie-ĩ, o niĩ mũndũ mũthĩĩni na ũtarĩ na hinya! Nĩũheete ũtaaro mwega na ũkanjũhĩgia, niĩ mũndũ mũkĩĩgu. Nũũ wera ũguo wothe? Nũũ ũkũhotithĩĩtie kwaria ũguo?” Mĩario ya Bilidadi#. Mĩario ya Bilidadi: Maandĩkoinĩ ma Kĩhibirania mĩario ĩno ĩrumĩrĩire ndĩĩrĩĩtwo nĩ ya ũ, no aandĩki aingĩ nĩmaiguithanĩirie nĩ ya Bilidadi. Naake Bilidadi agĩcookia atĩrĩ, “Ngoma cia andũ arĩa maakuire nĩkũinaina irainaina irĩ maaĩinĩ marĩa marĩ rungu rwa thĩ. Ngai nĩonaga kwa arĩa akuũ; maithoinĩ maake gũtirĩ kĩndũ gĩkũhumbĩrĩĩte. Nĩ we watambũrũkirie igũrũ, nayo thĩ akĩmĩcuuria atarĩ na handũ amĩohereire. Nĩ we ũiyũragia matu maaĩ na maritũha akamanyiitĩrĩra matigaatathũke. Nĩ we ũhumbagĩra mweri, agatambũrũkia itu igũrũ rĩaguo. Eekĩrire rũkiriri maaĩinĩ, akĩgayũkania ũtheri na nduma. Akayagĩrĩria itugĩ iria itiirĩrĩire igũrũ, ikainaina na igathingitha nĩ guoya. Nĩ we watooririe iria#. Watooririe iria: Haragwetanio na rũgano rwa tene hĩndĩ ĩrĩa iria rĩarũaga na Ngai. na hinya wake. na agĩtooria ndamaathia ĩrĩa ĩĩtagwo Rahabu#. Rahabu: Rora Ayu .. na ũũgĩ wake. Mĩhũũmũ yake nĩ yo yatũire igũrũ gũthaka, namo mooko maake makĩũraga ndamaathia ĩrĩa yetharaga#. Ndamaathia ĩrĩa yetharaga: Rora Ayu ... Maũndũ macio moothe no mũhiũkio wa ũhoti wake; ũrĩa wothe tũiguĩte, tũiguĩte o na kĩheehũ. No rĩĩrĩ, nũũ ũngĩtaũkĩrwo nĩ ũrĩa Ngai arĩ mũnene?”