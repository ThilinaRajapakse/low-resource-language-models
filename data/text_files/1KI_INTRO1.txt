Gũtaarĩria Ibuku rĩa mbere rĩa Athamaki rĩthiĩte na mbere kũheana hisitoria ya ũthamaki wa Aisiraeli. Hisitoria ĩyo yambĩrĩirie mabukuinĩ marĩa meerĩ ma Samũeli. Ibuku rĩĩrĩ rĩahota kũgayanio icunjĩ ithatũ: () Solomoni gũtuĩka mũthamaki wa Isiraeli na Juda handũ ha ithe, na gũkua gwa ithe Daudi. () Maũndũ ma bata marĩa meekĩkire hĩndĩ ya ũthamaki wa Solomoni. Ũndũ ũrĩa wekĩkire wa bata mũno hĩndĩ ĩyo nĩgwakwo kwa Hekaarũ ya Jerusalemu. () Gwatũkana kwa ũthamaki maita meerĩ, ũthamaki wa na rũgongo (Isiraeli) na wa na kĩanda (Juda). Ningĩ maũndũ ma athamaki arĩa maathanire o kinya gatagatĩinĩ ka mwaka wa magana manaana mbere ya gũciarwo kwa Jesũ Kristũ. Thĩinĩ wa Ibuku rĩa Mbere na rĩa Keerĩ rĩa Athamaki, o mũthamaki aatuagĩrwo kũringana na ũrĩa aathĩkagĩra Ngai. Ningĩ ũthii wa na mbere wa bũrũri woimanaga na wathĩki ũcio wake. Ningĩ nĩmoonanĩĩtie atĩ kũhooya mĩhianano na kũremera Ngai itoonyagia bũrũri ũgwatiinĩ. Athamaki oothe a ũthamaki wa na rũgongo matiahotire kũhingia ũndũ ũcio, o nao a Juda matiaikarĩĩte wega, rĩmwe nĩmaahotaga, rĩrĩa rĩngĩ makaremwo. Thĩinĩ wa ibuku rĩĩrĩ rĩa mbere rĩa Athamaki, andũ arĩa meekĩrĩirwo mũno nĩ Anabii a Mwathani. Na rĩĩrĩ, acio nĩ o maarĩ njoorua cia gũkaania andũ matigaacooke kũhooya mĩhianano o na kũremera Ngai. Elija nĩ we mũnabii ũrĩa ũtũũgĩrĩĩtio mũno ibukuinĩ rĩĩrĩ o na rĩgatũũgĩria ũhoro wa ũrĩa aagianire na athĩnjĩri ngai a Baali. (Mũrango wa ikũmi na inyaanya --.) Maũndũ marĩa marĩ ibukuinĩ rĩĩrĩ Marigĩrĩrio ma wathani wa Daudi .--. Solomoni gũtuĩka mũthamaki .- Wathani wa Solomoni .--. (a) Mĩaka yake ya mbere .--. (b) Gwakwo kwa Hekaarũ .--. (c) Mĩaka ya mũthia ya ũthamaki wake .--. Ũthamaki gwatũkana .--. (a) Mĩhĩrĩga ya na rũgongo kwaga gwathĩka .--. (b) Athamaki a Juda na Isiraeli .--. (c) Mũnabii Elija .--. (d) Ahabu mũthamaki wa Isiraeli .--. (e) Jehoshafatu mũthamaki wa Juda na Ahazia mũthamaki wa Isiraeli .-