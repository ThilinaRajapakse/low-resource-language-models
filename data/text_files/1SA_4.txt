 Ithandũkũ rĩa Kĩrĩĩkanĩro gũtahwo Na rĩĩrĩ, matukũinĩ macio Afilisiti makĩũngana makarũe na Aisiraeli#. Matukũinĩ macio Afilisiti makĩũngana makarũe na Aisiraeli: Maandĩko ma Kĩhibirania matirĩ ciugo ici., kwoguo Aisiraeli magĩkiumagara makarũe nao. Aisiraeli magĩaka kambĩ yao Ebenezeri, nao Afilisiti magĩaka yao Afeku. Afilisiti magĩtharĩkĩra Aisiraeli, makĩmahũũra mũno, o nginya makĩmatooria, na makĩũragĩra arũme ta ngiri inya (,) kũu marũagĩra kĩhaaroinĩ kĩa mbaara. Na rĩĩrĩ, rĩrĩa arĩa maatigarire macookire kambĩinĩ, atongoria a Aisiraeli makiuga atĩrĩ, “Nĩ kĩĩ gĩatũma MWATHANI eetĩkĩrie Afilisiti matũhoote ũũmũũthĩ? Rekeei tũgĩĩre Ithandũkũ rĩa Kĩrĩĩkanĩro kĩa MWATHANI kuuma Shilo, nĩguo MWATHANI#. MWATHANI: Kana Ithandũkũ rĩa Kĩrĩĩkanĩro kĩa MWATHANI. atwarane na ithuĩ atũhonokie kuuma kũrĩ thũ ciitũ.”  Kwoguo magĩtũma andũ Shilo, makĩreehe Ithandũkũ rĩa Kĩrĩĩkanĩro kĩa MWATHANI Ngai Mwene Hinya Wothe ũrĩa ũikaraga gatagatĩ ga ciũmbe iria irĩ mathagu. Nao aariũ eerĩ a Eli, Hofini na Finehasi magĩũkania na Ithandũkũ rĩu rĩa Kĩrĩĩkanĩro. Na rĩĩrĩ, rĩrĩa Ithandũkũ rĩa Kĩrĩĩkanĩro rĩakinyire, Aisiraeli oothe makiugĩrĩria na hinya mũnene mũno makeneete, nginya thĩ ĩkĩinaina. Hĩndĩ ĩrĩa Afilisiti maiguire mbugĩrĩrio ĩyo makiuga atĩrĩ, “Tathikĩrĩriai mbugĩrĩrio ĩyo ĩrĩ kambĩinĩ ya Ahibirania; nĩyakuuga atĩa hiihi?” Rĩrĩa maamenyire atĩ nĩ Ithandũkũ rĩa Kĩrĩĩkanĩro kĩa MWATHANI rĩakinyĩĩte kambĩinĩ ya Ahibirania-rĩ, makĩigua guoya mũno, makiuga atĩrĩ, “Ngai nĩyũkĩĩte kambĩinĩ yao! Kaĩ rĩu tũrĩ thĩĩnainĩ-ĩ! Nĩ gũkorwo ũndũ ta ũyũ ndũrĩ wekĩka kũrĩ ithuĩ rĩ o rĩ! Nũũ ũngĩgĩtũhonokia kuuma kũrĩ ngai icio i na hinya ũguo? Ngai icio nĩcio cioragire Amisiri werũinĩ! Mwĩyũmĩrĩriei Afilisiti aya! Rũaai ta arũme ki! Kwaga ũguo, tũgũtuĩka ngombo cia Ahibirania, o ta ũrĩa maarĩ ngombo ciitũ. Kwoguo rũaai ta arũme ki!” Afilisiti magĩkĩrũa na hinya ma, o nginya magĩtooria Aisiraeli, nao Aisiraeli makĩũra o mũndũ gwake mĩciĩ. Gũkĩũraganwo mũno, na thigari ngiri mĩrongo ĩtatũ (,) cia Isiraeli ikĩũragwo. Narĩo Ithandũkũ rĩa Kĩrĩĩkanĩro kĩa Ngai rĩgĩtahwo, nao Hofini na Finehasi, aariũ arĩa eerĩ a Eli, makĩũragwo. Eli gũkua Na rĩĩrĩ, mũndũ ũmwe wa mũhĩrĩga wa Benjamini agĩteng'era oimĩĩte mbaarainĩ agĩthiĩ Shilo, agĩkinya kuo mũthenya o ro ũcio. Nĩguo oonanie kĩeha gĩake, nĩatembũrangĩĩte nguo ciake, na akeitĩrĩria tĩĩri mũtwe. Eli agĩkorwo aikarĩire gĩtĩ mũkĩrainĩ wa njĩra acũũthĩrĩirie, tondũ ngoro yake nĩyatangĩkĩĩte mũno nĩ ũndũ wa Ithandũkũ rĩa Kĩrĩĩkanĩro. Naake mũndũ ũcio akĩheana ũhoro kũndũ guothe itũũrainĩ, nao andũ maũigua, magĩkayũrũrũka nĩ guoya. Rĩrĩa Eli aiguire inegene rĩu, akĩũria atĩrĩ, “Inegene rĩrĩ rĩothe, nĩ rĩa kĩĩ?” Naake mũndũ ũcio akĩhiũhahiũha na kũrĩ Eli nĩguo amũmenyithie ũhoro ũcio. (Na rĩĩrĩ, Eli aarĩ na ũkũrũ wa mĩaka mĩrongo kenda na ĩnaana, na nĩorĩĩte maitho). Mũndũ ũcio agĩkĩmwĩra atĩrĩ, “Nĩkũũra ndoora kuuma mbaarainĩ ũũmũũthĩ.” Naake Eli akĩmũũria atĩrĩ, “Kaĩ kwahaana atĩa, mũrũ wakwa?” Naake mũndũ ũcio wareeheete ũhoro agĩcookia atĩrĩ, “Aisiraeli nĩmoorĩire Afilisiti, na andũ aitũ nĩmooragĩĩtwo mũno! Ningĩ-rĩ, aariũ aaku Hofini na Finehasi nĩmooragĩĩtwo, na Ithandũkũ rĩa Kĩrĩĩkanĩro kĩa Ngai nĩrĩtahĩĩtwo!” Rĩrĩa mũndũ ũcio aagwetire Ithandũkũ rĩa Kĩrĩĩkanĩro, Eli agĩturũkana na mwenainĩ wa kĩhingo, oimĩĩte gĩtĩinĩ kĩrĩa aikarĩire. Nayo ngingo yake ĩkiunĩka, agĩkua, nĩ ũndũ aarĩ mũkũrũ mũno na agatunguha. Atongoririe Isiraeli ihinda rĩa mĩaka mĩrongo ĩna. Mũtumia wa Finehasi gũkua Ningĩ mũtumia wa mũũrũwe Finehasi aarĩ na nda, na ihinda rĩake rĩa kũheeo mwana nĩrĩakuhĩrĩirie. Rĩrĩa aiguire atĩ Ithandũkũ rĩa Kĩrĩĩkanĩro kĩa MWATHANI nĩrĩtahĩĩtwo, na atĩ ithe wa mũthuuriwe, na mũthuuriwe nĩmaakuĩte, akĩnyiitwo nĩ ruwo rwa gũciara o rĩmwe, akĩheeo mwana. Na rĩĩrĩ, rĩrĩa aakuhĩrĩirie gũkua, atumia arĩa maamũciarithagia makĩmwĩra atĩrĩ, “Wĩyũmĩrĩrie! Wĩ na kahĩĩ!” No we ndaigana kũrũmbũiya ũhoro ũcio kana gũcookia ũndũ. Naake agĩtua kaana kau Ikabodu,#. Ĩkabodu: Rĩĩtwa rĩĩrĩ na Kĩhibirania nĩkuuga, “Gũtirĩ riiri.” akiuga atĩrĩ, “Riiri wa Ngai nĩwehereire Isiraeli,” nĩ gũkorwo Ithandũkũ rĩa Kĩrĩĩkanĩro nĩrĩatahĩĩtwo, na ithe wa mũthuuriwe na mũthuuriwe nĩmakuĩte. Agĩkiuga atĩrĩ, “Riiri wa Ngai nĩwehereire Isiraeli, tondũ Ithandũkũ rĩa Kĩrĩĩkanĩro kĩa Ngai nĩrĩtahĩĩtwo.”