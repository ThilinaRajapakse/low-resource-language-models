Gũtaarĩria Marũa ma Jakubu maandĩkĩirwo andũ oothe a Ngai arĩa maahurunjũkĩĩte thĩ yothe. Thĩinĩ wa marũa maya mwandĩki nĩataarĩirie maũndũ marĩa maagĩrĩirwo nĩgwĩkwo nĩ andũ acio. Akĩandĩka maũndũ macio, ahũthĩrĩĩte rwario rwa ngerekano nĩguo arutane na kinyi ũũgĩ ũrĩa ũtwaranaga na ciĩko, na ataarane ũhoroinĩ wa mũikarĩre na mĩtugo ya Akristiano. Jakubu nĩarĩĩtie maũndũ maingĩ makoniĩ Mũkristiano ta ũtonga, thĩĩna, magerio, mĩtugo mĩega, rũrĩmĩ, ũũgĩ, gũtetania, mwĩtĩĩo, kwĩnyiihia, gũtuĩra andũ arĩa angĩ, kwĩgaatha, gũkirĩrĩria na kũhooya. Marũa maya nĩmeekĩrĩire ũrĩa ciĩko ciagĩrĩirwo nĩgũtwarana na wĩtĩkio, thĩinĩ wa mũtũũrĩre wa Akristiano. Maũndũ marĩa marĩ marũainĩ maya Gũtaarĩria . Wĩtĩkio na ũũgĩ .- Gũthĩĩna na gũtonga .- Kũũmĩrĩria magerio .- Kũigua na gwĩka .- Gũkaanio ũhoro wa gũthuutũkania .- Wĩtĩkio na ciĩko .- Mũkristiano na rũrĩmĩ rwake .- Mũkristiano na thĩ .--. Mootaari mwanya mwanya .-