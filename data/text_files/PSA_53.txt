 Ciĩko njũru iria andũ meekaga#. Thaburi ĩno nĩ irebeta rĩandĩkirwo nĩ mũthamaki Daudi. (Thab )  Irimũ ciĩĩraga atĩrĩ, “Gũtirĩ Ngai.” Ciothe ciendeete o ungumania, na ciĩko ciĩkaga no cia ũũra thoni; gũtirĩ o na kĩmwe gĩacio gĩĩkaga ũndũ mwega.  Ngai acũũthagĩrĩria andũ arĩ o igũrũ, oone kana gatagatĩinĩ kaao nĩkũrĩ andũ oogĩ, o arĩa mamũthaathayagia. No rĩĩrĩ, oothe no gũturuura maturuurĩĩte; oothe gũtirĩ ũteendeete kungumania maũndũ. Gũtirĩ o na ũmwe gatagatĩinĩ kaao wĩkaga ũndũ mwega; gũtirĩ o na ũmwe.  Ngai egũkĩũria atĩrĩ, “Kaĩ andũ aya meekaga ũũru matarĩ ũmenyo? Marĩaga andũ aakwa ta ũrĩa marĩaga irio, na matihooyaga.”  No hĩndĩ ĩyo nĩmakaanyiitwo nĩ guoya mũnene matarĩ manyiitwo nĩguo hĩndĩ ĩngĩ, tondũ Ngai nĩakaahurunja mahĩndĩ ma thũ cia andũ aake. Magaatoorio o biũ nĩ Aisiraeli nĩ ũndũ Ngai nĩamaregeete.  Naarĩ korwo Zayuni kwoima ũhonokio wa Isiraeli! Ĩ andũ a Isiraeli magaakena atĩa hiihi hĩndĩ ĩrĩa Ngai agaakorwo atũmĩĩte magaacĩre o rĩngĩ!