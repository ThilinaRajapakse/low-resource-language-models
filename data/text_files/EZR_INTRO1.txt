Gũtaarĩria Ibuku rĩĩrĩ rĩa Ezira rĩrũmanĩrĩirie ũhoro ũrĩa wandĩkĩĩtwo thĩinĩ wa mabuku marĩa meerĩ ma Maũndũ ma Matukũ ma Tene. Rĩtaarĩirie ũrĩa Ayahudi amwe thĩinĩ wa arĩa maatahĩĩtwo magatwarwo Babilonia maacookire Jerusalemu. Ningĩ nĩrĩtaarĩirie ũrĩa maũndũ ma mũtũũrĩre na mũthaathaĩrie wa Ngai macookanĩrĩirio wega kũu Jerusalemu. Maũndũ macio maheyanĩĩtwo na mũtaratara ũyũ: . Gũcooka gwa gĩkundi kĩa mbere kĩa Ayahudi Jerusalemu thuutha wa Cairasi mũthamaki wa Perisia kũruta watho Ayahudi mainũke. . Gwakwo rĩngĩ kwa Hekaarũ ya Jerusalemu, kwamũrwo kwayo na gũthaathaiya Ngai kwambĩrĩria rĩngĩ Jerusalemu. . Gĩkundi kĩngĩ kĩa Ayahudi gũcooka Jerusalemu thuutha wa mĩaka mĩingĩ gĩtongoreetio nĩ Ezira mũndũ warĩ na ũũgĩ mũnene wa watho wa Ngai, na wateithĩrĩirie Ayahudi kũbanga mĩikaranĩrie mĩega, nĩ geetha matũũrie mĩtugo mĩega ya kĩndini o na ya kĩndũire thĩinĩ wa Isiraeli. Maũndũ marĩa marĩ ibukuinĩ rĩĩrĩ Gĩkundi kĩa mbere kĩa Ayahudi gũcooka kuuma ithaamĩrio .--. Gwakwo rĩngĩ kwa Hekaarũ na kwamũrwo kwayo .--. Ezira gũcooka e hamwe na Ayahudi arĩa maatigarĩĩte ithaamĩrio .--.