 Joshua  Joshua#. Joshua: Na Kĩhibirania nĩ ta kuuga Mwathani nĩahonokanagia. Mũrũ wa Nuni aarĩ njamba ĩ hinya mbaarainĩ, na Musa aakua nĩ we wacookire handũ haake ũhoroinĩ wa ũrathi. We nĩahingirie ũrĩa rĩĩtwa rĩake rĩataũrwo riugĩĩte, amu nĩahonokirie andũ athuure a Ngai. Nĩahootire thũ iria ciamookĩrĩire, na njĩra ĩyo agĩtũma Aisiraeli meyonere igai rĩao. Na kaĩ warĩ ũndũ wa riiri rĩrĩa oire mooko maake na igũrũ na akĩoya rũhiũ rwake rwa njora magĩũkĩrĩra andũ a matũũra-ĩ! Gũtirĩ mũndũ ũngĩamwĩtiiririe,#. Mũndũ ũngĩamwĩtiiririe: Na Kĩhibirania nĩ kuuga mũndũ ũngĩamwĩtiiririe; kana; gũtirĩ mũndũ mbere yake ũrĩ wagĩa na ũcamba taake. amu aarũaga mbaara ya Mwathani. We nĩarũũgamirie riũa, mathaa ma mĩthenya ĩĩrĩ magĩkorwo arĩ mũthenya ũmwe. Rĩrĩa thũ ciamũhatĩrĩirie kuuma mĩena yothe-rĩ, nĩahoire Ũrĩa Ũrĩ Igũrũ Mũno, Ũrĩa Ũmwe Wĩ Hinya, naake Mwathani ũcio mũnene akĩmũcookeria mahooya maake na mbura ya mbembe yarĩ nene mũno. Mwathani nĩoirĩirie thũ mbura ĩyo ya mbembe na agĩciniinĩra mwanyainĩ wa Bethi Horoni, nĩ geetha andũ a ndũũrĩrĩ mamenye ũrĩa Joshua aarĩ hinya amu we aarũaga ta mũrũmĩrĩri wĩrutĩire Mwathani. Kalebu  Atĩrĩĩrĩ, Joshua na Kalebu mũrũ wa Jefune maarĩ andũ aathĩki hĩndĩ ya Musa, na nĩmaang'eng'anire na mũingĩ makĩgirĩrĩria andũ kwĩhia, na makĩmagiria gũteta. Kuuma harĩ andũ ngiri magana matandatũ () arĩa moimĩĩte Misiri, acio eerĩ no o maahonokire magĩĩtĩkĩrio gũtoonya bũrũri mwega na mũnoru. Mwathani nĩaheire Kalebu hinya, na o na akũra aarĩ o naguo, naake nĩagĩthiire bũrũriinĩ wa irĩma akĩũtunyanĩra njiarwa ciake. Kwoguo njiarwa ciothe cia Isiraeli ikĩona atĩ nĩ wega kũrũmĩrĩra Mwathani. Atiirĩrĩri bũrũri  Tũgacooka tũgooka harĩ atiirĩrĩri bũrũri, o mũndũ akagĩa ngumo riita rĩake. Acio matiahoire mĩhianano, na matiareganire na Mwathani. Kũririkanwo kwao kũrotuĩka kĩraathimo! Andũ acio tũraririkana marĩĩtwa maao marotũũrio nĩ njiarwa ciao. Samũeli  Samũeli nĩendeetwo nĩ Mwathani, aarĩ mũnabii wake, na nĩ we wambĩrĩirie ũhoro wa ũthamaki, na nĩaitĩrĩirie athamaki a andũ aao maguta. Nĩatuĩrĩire andũ na watho wa Mwathani, na Mwathani nĩarangagĩra andũ a Isiraeli. Nĩ ũndũ wa ũthingu wake nĩonekire atĩ nĩ mũnabii, na nĩ ũndũ wa ciugo ciake andũ makĩmũtua mũrathi mwĩhokeku. Rĩrĩa thũ ciake ciamũhatĩrĩirie kuuma mĩena yothe, nĩakaĩire Mwathani Mwene Hinya, na akĩmũrutĩra kagondu igongoona. Mwathani nĩaririe arĩ igũrũ, na mũgambo wake ũkĩiguĩka na mũrurumo mũnene mũno. Na nĩanangire atongoria a andũ a Turo,#. Na Kĩngiriki nĩ; atongoria a andũ a Turo: Na Kĩhibirania nĩ thũ. o hamwe na aathani oothe a Afilisiti. Mbere ya Samũeli gũkua, nĩetire andũ meekĩre ũira mbere ya Mwathani, o na mbere ya arĩa maitĩrĩirio maguta, moige kana wee nĩarĩ akuua kĩndũ kĩa mũndũ o na angĩkorwo nĩ iraatũ, na gũtirĩ mũndũ wamwĩrire atĩ arĩ akuua. Na o na akua, nĩarathire akĩĩra mũthamaki Saũlũ ũrĩa agaakua. Nĩaririe e mbĩĩrĩrainĩ akĩratha, nĩguo athengie waganu wa andũ aao.