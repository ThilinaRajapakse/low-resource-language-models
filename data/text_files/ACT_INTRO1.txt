Gũtaarĩria Ibuku rĩa Ciĩko cia Atũmwo rĩthiĩte na mbere kũheana ũhoro ũrĩa wandĩkĩĩtwo thĩinĩ wa ibuku rĩa Ũhoro ũrĩa Mwega waheanirwo nĩ Luka. Bata wa ibuku rĩĩrĩ ũrĩa mũnene nĩkũheana ũhoro wa ũrĩa arũmĩrĩri a Jesũ a tene, maahunjagia Ũhoro ũrĩa Mwega matongoreetio nĩ Roho Mũtheru. Maahunjirie Ũhoro ũcio “Bũrũriinĩ wa Jerusalemu, Judea guothe, Samaria, na thĩ yothe.” (.). Rũũrũ nĩ rũgano rwa ũrĩa Ũkristiano wambĩrĩirie kuuma harĩ Ayahudi, na ũgĩthiĩ na mbere kinya ũgĩtuĩka wĩtĩkio wa andũ aingĩ mũno a thĩ. Mwandĩki nĩarĩ na bata wa kuonania o rĩngĩ atĩ Akristiano matiarĩ a gũthũũkia wathani wa Aroma, naguo Ũkristiano warĩ ũndũ wa kũhingia ndini ya Ayahudi. Ibuku rĩa Ciĩko cia Atũmwo no rĩgayanio maita matatũ, kũringana na mabũrũri marĩa ũhoro wa Kristũ wahunjirio na makanitha marĩa maambĩrĩirio: () Kwambĩrĩria kwa Ũkristiano thĩinĩ wa Jerusalemu thuutha wa Jesũ kwambata; () Ũkristiano gũtamba ũgathiĩ kinya mĩena ĩrĩa ĩngĩ ya Palesitina; na () Ũkristiano gũthiĩ na mbere kinya mabũrũriinĩ marĩa me hakuhĩ na iria rĩa Mediteraneani, gũthiĩ ũguo kinya Roma. Ũndũ ũrĩa wĩ bata mũno ibukuinĩ rĩĩrĩ rĩa Ciĩko cia Atũmwo nĩ mawĩra ma Roho Mũtheru. Roho ũcio Mũtheru ookire arĩ na hinya mũthenya wa Penitekosito kũrĩ andũ arĩa meetĩkĩĩtie kũu Jerusalemu na no aathiaga na mbere na gũtongoria kanitha, na kũmĩĩkĩra hinya o hamwe na atongoria aayo ihindainĩ rĩu rĩothe rĩa maũndũ marĩa magweteetwo ibukuinĩ rĩĩrĩ. Ndũmĩrĩri ya mbere biũ ya ũhoro wa Kristũ ĩheanĩĩtwo na njĩra nguhĩ ya mahunjio. Maũndũ marĩa maandĩkĩĩtwo ibukuinĩ rĩa Ciĩko cia Atũmwo, nĩmoonanĩĩtie hinya wa ndũmĩrĩri ĩyo mũtũũrĩreinĩ wa andũ arĩa meetĩkĩĩtie na maarĩ a ngwatanĩro ya kanitha. Maũndũ marĩa marĩ ibukuinĩ rĩĩrĩ Kwĩhaarĩria kũruta Ũira .- (a) Watho wa mũico wa Jesũ na kĩĩranĩro .- (b) Mũndũ ũrĩa wacookire handũ ha Judasi Mũsikariota .- Ũira thĩinĩ wa Jerusalemu .--. Ũira thĩinĩ wa Judea na Samaria .--. Ũtungati wa Paũlũ .--. (a) Rũgendo rwa mbere rwa kũhunjia .--. (b) Mũcemanio thĩinĩ wa Jerusalemu .- (c) Rũgendo rwa keerĩ rwa kũhunjia .--. (d) Rũgendo rwa gatatũ rwa kũhunjia .--. (e) Paũlũ kuohwo Jerusalemu, Kaisarea na Roma .--.