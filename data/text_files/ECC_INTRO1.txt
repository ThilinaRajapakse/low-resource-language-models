GŨTAARĨRIA Ibuku rĩa Mũhunjia rĩandĩkĩĩtwo maũndũ meciirĩĩtio nĩ mũndũ wa gwĩciiria ũhoro wa ũũgĩ, mũndũ wonanirie na ũkindĩrĩku mũno ũrĩa matukũ ma muoyo wa mũndũ marĩ manyiinyi, na ũrĩa makoragwo marĩ mahĩngĩcanu nĩ ũndũ wa kĩriga kĩa wagi wa kihooto o na kũiganĩra, agĩgĩtua atĩ maũndũ moothe nĩ tũhũ. Ndahotaga gũtaũkĩrwo nĩ mĩthiĩre ya Ngai, ũrĩa wathaga maũndũ moothe ma andũ. O na gwakorwo ũguo, nĩataaraga andũ marutage wĩra na hinya, na meekenagie mũno na iheeo cia Ngai ihinda iraaya o ta ũrĩa mangĩhota. Meciiria maingĩ ma mũndũ ũcio wa gwĩciiria ũhoro wa ũũgĩ moonekaga matarĩ makinyanĩru, o na marĩ ma kwagithia mũndũ hinya. No rĩĩrĩ, ibuku rĩĩrĩ gũkorwo rĩrĩ thĩinĩ wa Mbaimbũ nĩkuonania atĩ wĩtĩkio ũkoniĩ kĩrĩĩkanĩro nĩ mwariĩ mũno ũguo atĩ nĩũnyitĩĩte ũhoro wa gwĩtĩkia atĩ gũtirĩ ũndũ o na ũmwe mwega thĩinĩ wa thĩ, o na nĩũnyitĩĩte ũhoro wa kũgĩa na nganja. Andũ aingĩ maanagĩa na ũũmĩrĩru, merora kũringana na ibuku rĩĩrĩ rĩa Kohelethu, magakĩgundũra atĩ Mbaimbũ ĩrĩa yonanĩĩtie meciiria maya, no yo ĩheanaga mwĩhoko thĩinĩ wa Ngai ũrĩa ũtũmaga mũndũ aigue arĩ na bata mũno wa gũtũũra muoyo. Maũndũ marĩa marĩ ibukuinĩ rĩĩrĩ Bata wa gũtũũra muoyo ũkĩrĩ ũrĩkũ? .--. Meciiria makoniĩ mũtũũrĩre .--. Mataaro ma mũthia .--. Kũrĩĩkia .-