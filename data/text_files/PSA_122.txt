 Kũgaathĩrĩria Jerusalemu#. Thaburi ĩno nĩ rwĩmbo rwandĩkirwo nĩ Daudi. Nĩndĩrakenire manjĩĩra atĩrĩ, “Nĩtũthiĩi nyũmbainĩ ya MWATHANI.” Atĩrĩĩrĩ, wee Jerusalemu, rĩu tũrũngiĩ na thĩinĩ wa ihingo ciaku!  Ĩ wee, Jerusalemu, ndũrĩ itũũra rĩakĩĩtwo rĩnyiitithanĩĩtio wega! Gwaku nĩkuo mĩhĩrĩga yũkaga, o yo mĩhĩrĩga yothe ya Isiraeli, gũcookeria MWATHANI ngaatho o ta ũrĩa aamĩathire. Thĩinĩ waku wee Jerusalemu, nĩkuo athamaki a Isiraeli maikaragĩra itĩ ciao cia ũthamaki nĩguo matuithanie andũ aao.  Hoeraai Jerusalemu thaayũ; ugaai atĩrĩ, “Arĩa meendeete Jerusalemu marogaacĩra. Kũrĩa thingo ciaku irigicĩirie kũrogĩa na thaayũ, na thĩinĩ wa nyũmba ciaku cia ũthamaki kũroikara kũhooreire.” Tondũ wa arĩa twĩtainwo nao o na araata, wee Jerusalemu, ndakũhoera thaayũ. Tondũ wa nyũmba ya MWATHANI Ngai witũ, ndakũhoera ũgaacĩru, wee Jerusalemu.