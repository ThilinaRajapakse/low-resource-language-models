Gũtaarĩria Ibuku rĩa Mbere rĩa Samũeli rĩheanĩĩte ũhoro wa ũrĩa andũ a Isiraeli maatigire gũtongoragio nĩ Atiirĩrĩri Bũrũri, makĩambĩrĩria gũtongoragio nĩ athamaki. Andũ arĩa mahuutanĩĩtie mũno na ũhoro ũcio nĩ: Samũeli, ũrĩa warĩ wa mũthia thĩinĩ wa Atiirĩrĩri Bũrũri arĩa maarĩ igweta; Saũlũ ũrĩa warĩ mũthamaki wa mbere wa bũrũri wa Isiraeli, na Daudi ũrĩa ũhoro wa mũtũũrĩre wake ataanatuĩka mũthamaki, ũnyiitithanĩĩtio na wa Samũeli na wa Saũlũ. Muorooto wa ibuku rĩĩrĩ, o ta wa mabuku marĩa mangĩ ma hisitoria ma Kĩrĩĩkanĩro Kĩrĩa Gĩkũrũ, nĩ atĩ, kwĩhoka Ngai kũreehage ũhootani, nakuo kũmũremera kũreehage mũtino. Ũhoro ũyũ nĩmũgwete wega ndũmĩrĩriinĩ ya Mwathani kũrĩ mũthĩnjĩri Ngai Eli gĩcigoinĩ gĩa  Samũeli .: “Ndĩrĩtĩĩaga arĩa mandĩĩaga, nao arĩa manyararĩĩte ndĩrĩmoonaga ta matarĩ kĩene.” Ibuku rĩĩrĩ nĩrĩonanĩĩtie meciiria marĩ na ũtiganu makoniĩ ũhoro wa andũ a Isiraeli kũgĩa na mũthamaki wa kũmathamakagĩra. Ũhoro wa ma nĩ atĩ, Mwathani we mwene nĩ we warĩ mũthamaki wa Isiraeli, no rĩĩrĩ, nĩguo ahingĩrie andũ a Isiraeli ihooya rĩrĩa maamũhoeete, nĩamathuurĩire mũthamaki. O na kũrĩ ũguo-rĩ, mũthamaki we mwene na andũ a Isiraeli oothe maikaraga marĩ rungu rwa ũnene na matua ma Ngai ( Sam .-). Kũrĩ ũguo-rĩ, andũ oothe itonga na athĩĩni gũtirĩ ũngĩahinyĩrĩire ũrĩa ũngĩ, nĩ ũndũ oothe maarĩ rungu rwa watho wa Ngai. Maũndũ marĩa marĩ ibukuinĩ rĩĩrĩ Samũeli e mũtiirĩrĩri bũrũri wa Isiraeli .--. Saũlũ gũtuĩka mũthamaki .--. Mĩaka ya mbere ya ũthamaki wa Saũlũ .--. Mũikaranĩrie wa Daudi na Saũlũ .--. Saũlũ na aariũ aake gũkua .-