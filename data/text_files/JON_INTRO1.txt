Gũtaarĩria Ibuku rĩa Jona rĩ ũtiganu na mabuku marĩa mangĩ ma ũrathi thĩinĩ wa Mbaimbũ, nĩ gũkorwo rĩo nĩ rũgano rwa ũhoro wa mũnabii ũmwe wageririe kũregana na watho wa Ngai. Ngai nĩamwathire athiĩ Nineve, itũũra rĩrĩa rĩarĩ inene ũthamakiinĩ wa Asiria, arĩa maarĩ thũ nene cia andũ a Isiraeli. Ĩndĩ Jona, ndeendaga gũthiĩ gũtwara ndũmĩrĩri ya Ngai kũu, nĩ ũndũ aarĩ na ũũmĩrĩru atĩ Ngai ndangĩathiire na mbere kũharagania itũũra rĩu ta ũrĩa eehĩtĩĩte. Thuutha wa maũndũ maingĩ ma magegania gwĩkĩka, Jona nĩetĩkĩrire gwathĩka arĩ o na nganja, no mũicoinĩ akĩraakara nĩkuona atĩ ndũmĩrĩri yake ya kũharagania itũũra rĩu ndĩahingire. Ibuku rĩĩrĩ nĩrĩonanagia ũnene wa Ngai igũrũ rĩa ciũmbe ciake. No mũno makĩria nĩrĩonanagia ũrĩa Ngai arĩ tha, wendo, na wendi wake nĩkuohera na kũhonokia o na thũ cia andũ aake gũkĩra gũciherithia na gũciniina. Maũndũ marĩa marĩ ibukuinĩ rĩĩrĩ Gwĩtwo kwa Jona na kũrega gwathĩka .- Kũhera na kũhonokio kwa Jona .- Ndũmĩrĩri ya Jona kũrĩ andũ a Nineve .- Tha cia Ngai kũrĩ andũ a Nineve .-