 Ũhoro wa gũtuĩra andũ arĩa angĩ (Luk .-,-) “Mũtigaatuanagĩre, nĩ geetha o na inyuĩ mũtikaanatuĩrwo nĩ Ngai,  nĩ ũndũ akaamũtuĩra o ta ũrĩa mũtuagĩra andũ arĩa angĩ, ningĩ kĩgeri kĩrĩa mũrĩgeragĩra arĩa angĩ nakĩo nokĩo na inyuĩ mũkaagererwo nakĩo. Nĩ kĩĩ gĩgũtũma wone kĩhuti kĩrĩa kĩrĩ riitho rĩa mũrũ wa thooguo, no ndũngĩigua mũgogo ũrĩa wĩ riitho rĩaku? Kana ũngĩhota atĩa kwĩra mũrũ wa thooguo atĩ ũmũrute kĩhuti kĩrĩa kĩrĩ riitho rĩake, o hĩndĩ ĩrĩa wee wĩ na mũgogo riitho rĩaku? Wee hinga ĩno! Amba ũrute mũgogo ũcio ũrĩ riitho rĩaku na nĩũkuona wega ũkĩruta mũrũ wa thooguo kĩhuti kĩrĩa kĩrĩ riitho rĩake. “Tigagaai kũhe ngui kĩndũ kĩrĩa kĩamũre, nĩ ũndũ no icooke imũgarũrũke. Ningĩ tigagaai gũikĩria ngũrũe ruuru cianyu iria cia goro, nĩ ũndũ no gũciranga ingĩciranga na magũrũ. Hooyai, cariai, ringaringaai mũrango (Luk .-) “Hooyai na nĩmũkũheeo; cariai na nĩmũkuona; ringaringaai mũrango na nĩmũkũhingũrĩrwo. Nĩ ũndũ mũndũ o wothe ũhooyaga nĩaheagwo, na ũrĩa ũcaragia nĩonaga, na ũrĩa ũringaringaga mũrango nĩahingũragĩrwo. Kana nĩ mũndũ ũrĩkũ wanyu ũngĩĩtio mũgate nĩ mwana wake, naake amũhe ihiga? O na kana amwĩtie thamaki, naake amũhe nyoka? Angĩkorwo inyuĩ o na mũrĩ ooru nĩmũmenyaga kũhe ciana cianyu iheeo njega-rĩ, nĩ maita maigana Ithe wanyu ũrĩa ũrĩ igũrũ angĩgĩkĩrĩrĩria kũheana iheeo njega kũrĩ arĩa mamwĩtagia!  “Kwoguo ĩkagaai andũ arĩa angĩ ũrĩa inyuĩ mũngĩenda mamwĩke, nĩ ũndũ ũcio nĩguo Watho wa Musa o na Ũrutani wa Anabii. Kĩhingo kĩrĩa gĩceke (Luk .) “Toonyeraai kĩhingo kĩrĩa gĩceke, nĩ ũndũ kĩhingo gĩa kũingĩra icuainĩ nĩ kĩariĩ, na njĩra ĩrĩa ĩthiaga kuo nĩ hũthũ,#. Na njĩra ĩrĩa ĩthiaga kuo nĩ hũthũ: Maandĩko mamwe ma tene moigaga; nĩ njariĩ na nĩ hũthũ. na andũ arĩa mamĩgeraga nĩ aingĩ. No kĩhingo gĩa kũingĩra muoyoinĩ nĩ gĩceke, na njĩra ya gũkinya kuo nĩ nditũ, nao andũ arĩa mamĩonaga nĩ aniini. Mũtĩ ũmenyekaga na maciaro maaguo (Luk .-) “Mwĩmenyagĩrĩreei anabii a maheeni, arĩa mookaga kũrĩ inyuĩ mahaana ta ng'ondu, no na kũu thĩinĩ mahaana o njũũi. Andũ acio nĩmũrĩmamenyaga na ũndũ wa ciĩko ciao. Mĩtĩ ya mĩigua ndĩciaraga thabibũ, o naguo thabai ndũciaraga ngũyũ. Mũtĩ mwega ũciaraga matunda meega, naguo mũtĩ mũũru ũgaciara matunda mooru. Gũtirĩ hĩndĩ mũtĩ mwega ũngĩciara matunda mooru, na gũtirĩ hĩndĩ mũtĩ mũũru ũngĩciara matunda meega.  Mũtĩ o wothe ũtaciaraga matunda meega nĩũtemagwo ũgaikio mwakiinĩ.  Kwoguo nĩmũrĩmenyaga anabii a maheeni na ũndũ wa ciĩko ciao. Inyuĩ ndiamũũĩ (Luk .-) “Ti mũndũ, wothe ũnjĩtaga ‘Mwathani, Mwathani,’ ũgaatoonya Ũthamakiinĩ wa igũrũ, tiga o arĩa meekaga ũrĩa Awa ũrĩa ũrĩ igũrũ eendaga. Mũthenya wa Ituĩro wakinya andũ aingĩ nĩmakaanjĩĩra atĩrĩ, ‘Mwathani! Mwathani! Githĩ tũtiarathaga moohoro thĩinĩ wa rĩĩtwa rĩaku? O na thĩinĩ wa rĩĩtwa rĩaku githĩ tũtiarutire andũ ngoma nyingĩ na tũkĩringa ciama nyingĩ?’  Na niĩ nĩngaameera atĩrĩ, ‘Gũtirĩ hĩndĩ niĩ ndamũũĩ. Eheraai harĩ niĩ, inyuĩ andũ aya aaganu!’ Aaki eerĩ (Luk .-) “Rĩu-rĩ, mũndũ ũrĩa ũiguaga ciugo ici ciakwa na agaciathĩkĩra ahaana ta mũndũ mũũgĩ ũrĩa wakire nyũmba yake na mũthingi wa ihiga. Rĩrĩa mbura yoirire, na njũũĩ ikĩiyũra, rũhuuho rũkĩhuruutana, nacio ikĩhũũra nyũmba ĩyo no ndĩagũire, nĩ ũndũ mũthingi wayo wakĩĩtwo na ihiga. “No mũndũ wothe ũiguaga ciugo ici ciakwa na ndaciathĩkĩre, ahaana ta mũndũ mũkĩĩgu ũrĩa wakire nyũmba yake mũthanga igũrũ. Na hĩndĩ ĩrĩa mbura yoirire, na njũũĩ ikĩiyũra, naruo rũhuuho rũkĩhuruutana nacio ikĩhũũra nyũmba ĩyo na hinya, nayo ĩkĩgwa. Nakuo kũgwa kwayo kaĩ kwarĩ kũnene-ĩ!” Ũhoti wa Jesũ  Na rĩĩrĩ, Jesũ arĩĩkia kwaria maũndũ macio, andũ makĩgegeara nĩ ũndũ wa ũrĩa aarutanaga. Amu aarutanaga ta mũndũ warĩ na ũhoti, no ti ta arutani aao a Watho.