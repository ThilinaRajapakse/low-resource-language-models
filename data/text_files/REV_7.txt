 Andũ ngiri igana rĩa mĩrongo ĩna na inya (,) a Isiraeli  Thuutha wa ũguo ngĩona araika ana marũũgamĩĩte koonainĩ iria inya cia thĩ, marigĩrĩirie huuho iria inya nĩ geetha gũtikaagĩe rũhuuho rũkũhuruutana thĩ nyũmũ kana iriainĩ o na kana rũhuurute mũtĩ o na ũmwe. Ngĩcooka ngĩona mũraika ũngĩ akĩambata oimĩĩte mwena wa irathĩro e na mũhũũri wa Ngai ũrĩa ũrĩ muoyo. Akĩanĩrĩra araika acio ana, arĩa maaheetwo hinya wa gũthũũkia thĩ na iria, akĩmeera atĩrĩ,  “Mũtigaathũũkie thĩ kana iria kana mĩtĩ, kinya rĩrĩa tũrĩrĩĩkia kũhũũra ndungata cia Ngai witũ mũhũũri moothiũinĩ maacio.” Ningĩ ngĩigua atĩ mũigana wa acio maahũũrĩĩtwo mũhũũri warĩ ngiri igana rĩmwe rĩa mĩrongo ĩna na inya (,) kuuma mĩhĩrĩgainĩ yothe ikũmi na ĩĩrĩ ya andũ a Isiraeli: a mũhĩrĩga wa Juda andũ ngiri ikũmi na igĩrĩ (,), a mũhĩrĩga wa Reubeni andũ ngiri ikũmi na igĩrĩ (,), a mũhĩrĩga wa Gadi andũ ngiri ikũmi na igĩrĩ (,), a mũhĩrĩga wa Asheri andũ ngiri ikũmi na igĩrĩ (,), a mũhĩrĩga wa Nafutali andũ ngiri ikũmi na igĩrĩ (,), a mũhĩrĩga wa Manase andũ ngiri ikũmi na igĩrĩ (,), a mũhĩrĩga wa Simeoni andũ ngiri ikũmi na igĩrĩ (,), a mũhĩrĩga wa Lawi andũ ngiri ikũmi na igĩrĩ (,), a mũhĩrĩga wa Isakaru andũ ngiri ikũmi na igĩrĩ (,), a mũhĩrĩga wa Zebuluni andũ ngiri ikũmi na igĩrĩ (,), a mũhĩrĩga wa Josefu andũ ngiri ikũmi na igĩrĩ (,), a mũhĩrĩga wa Benjamini andũ ngiri ikũmi na igĩrĩ (,). Andũ gĩkundi kĩnene Thuutha wa ũguo ngĩrora ngĩona andũ gĩkundi kĩnene, na gũtirĩ mũndũ ũngĩahotire kũmatara! Andũ acio moimĩĩte ndũũrĩrĩinĩ ciothe, mĩhĩrĩgainĩ yothe, irukainĩ ciothe, na thiomiinĩ ciothe, nao marũũgamĩĩte mbere ya gĩtĩ kĩa ũnene o na mbere ya Gatũrũme mehumbĩĩte nguo cia rangi mwerũ, manyiitĩĩte mathĩgĩ ma mĩkĩndũ. Nao maanagĩrĩra makoiga atĩrĩ, “Ũhonokio uumaga kwĩ Ngai witũ, ũrĩa ũikarĩire gĩtĩ kĩa ũnene, o na kwĩ Gatũrũme!” Nao araika oothe makĩrũũgama mathiũrũrũkĩirie gĩtĩ kĩa ũnene, o na athuuri, o na ciũmbe iria inya i muoyo. Magĩcooka magĩturumithia moothiũ maao thĩ mbere ya gĩtĩ kĩa ũnene magĩthaathaiya Ngai, makiugaga atĩrĩ, “Ameni! Kĩraathimo, riiri, ũũgĩ, ngaatho, gĩtĩĩo, ũhoti, na hinya nĩ cia Ngai witũ tene na tene! Ameni!” Na rĩĩrĩ, hĩndĩ ĩyo mũthuuri ũmwe wa arĩa mĩrongo ĩĩrĩ na ana akĩnjũũria atĩrĩ, “Andũ aya meekĩrĩĩte nguo cia rangi mwerũ nĩ arĩkũ na moimĩĩte kũ?”  Na niĩ ngĩmũcookeria atĩrĩ, “Mũthuuri, nĩ we ũũĩ!” Naake akĩnjĩĩra atĩrĩ, “Aya nĩ andũ arĩa mahĩtũkĩire mĩnyamaaroinĩ mĩnene, mathambĩĩtie nguo ciao thakameinĩ ya Gatũrũme ikeerũha. Nĩkĩo marũũgamĩĩte mbere ya gĩtĩ kĩa Ngai kĩa ũnene, mamũtungatagĩra mũthenya na ũtukũ Hekaarũinĩ yake. Naake ũcio ũikarĩire gĩtĩ kĩa Ũthamaki nĩarĩmamenyagĩrĩra nĩ gũkorwo arĩ hamwe nao.  Gũtirĩ hingo magacooka kũhũũta kana kũnyoota; o na matigacinwo rĩngĩ nĩ riũa kana nĩ ũrugarĩ o na ũrĩkũ,  nĩ tondũ Gatũrũme ũrĩa ũrĩ gatagatĩinĩ ga gĩtĩ kĩa ũnene, nĩ we ũgaatuĩka mũrĩithi wao, na nĩakaamatongoria amatware harĩ ithima cia maaĩ ma muoyo. Naake Ngai nĩakaamagiria maithori moothe kuuma maithoinĩ maao.”