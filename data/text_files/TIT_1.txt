 Kuuma kũrĩ niĩ Paũlũ ndungata ya Ngai, na mũtũmwo wa Jesũ Kristũ. Niĩ ndathuurirwo na ngĩtũmwo nĩguo nyonererie andũ arĩa athuure nĩ Ngai ũhoro wa gwĩtĩkia. Ningĩ ndĩmamenyithie biũ ũhoro wa ma, ũrĩa ũrutanĩĩtwo nĩ ndini iitũ, na wĩ na kĩĩrĩgĩrĩro kĩa muoyo wa tene na tene. Muoyo ũcio nĩguo Ngai ũrĩa ũtaheenanagia eeranĩire kuuma o kĩambĩrĩria, na mahinda marĩa maagĩrĩire maakinya nĩaguũranĩirie muoyo ũcio thĩinĩ wa ũhoro wake. Ũhoro ũcio nĩguo niĩ ndehokeirwo, na nĩguo hunjagia o ta ũrĩa njathĩĩtwo nĩ Ngai Mũhonokia witũ.  Ndĩrakwandĩkĩra wee Tito, mwana wakwa kũna thĩinĩ wa wĩtĩkio witũ ũrĩa tũgwatanĩire. Ũrogĩa na wega o na thaayũ ciumĩĩte kũrĩ Ngai Ithe witũ, na kũrĩ Kristũ Jesũ Mũhonokia witũ. Wĩra wa Tito thĩinĩ wa Kirete Atĩrĩĩrĩ, Tito, gĩtũmi kĩrĩa gĩatũmire ngũtige Kĩrete-rĩ, nĩguo ũthondeke maũndũ marĩa maahĩngĩĩcanĩĩte, na ũthuurĩre o itũũra athuuri a kanitha. Ririkanaga ũrĩa ndakwĩrire atĩ:  mũthuuri wa kanitha no mũhaka akorwo atarĩ na ũcuuke na e mũthuuri wa mũtumia ũmwe#. Akorwo e mũthuuri wa mũtumia ũmwe: Kana; akorwo ahikanĩĩtie riita rĩmwe tu., nacio ciana ciake ikorwo ciĩtĩkĩĩtie na itarĩ na ngumo njũru nĩ ũndũ wa kwagana kana kwaga gwathĩka. Tondũ mũrori wa kanitha#. Mũrori wa kanitha: Rora koohoro kaandĩkĩĩtwo Afil .. arutaga wĩra wa Ngai-rĩ, ndaagĩrĩirwo nĩ gũkorwo e na ũcuuke. Ndaagĩrĩirwo nĩ gũkorwo e mũndũ mũrũũgĩrĩri, kana mũndũ wa kũraakara na ihenya, kana mũndũ wa kũnyuaga njoohi akarĩĩo, kana mũndũ wa gũtũmĩra hinya, kana mũndũ wa gũkorokera mbeeca. Mũrori wa maũndũ ma kanitha aagĩrĩirwo nĩ gũkorwo e mũndũ mũnyiiti andũ ũgeni, mwendi maũndũ marĩa meega, mũndũ wĩ na ũũgĩ wa ngoro, mũrũngĩrĩru, mũthingu na mwĩnyiiti maũndũinĩ ma mwĩrĩ. Ningĩ nĩagĩrĩirwo nĩ gũkorwo e mũndũ wa kũrũmia ũhoro wa kwĩhokeka, o na wa gwĩtĩkia ũrutani ũrĩa wa ma tũrutanaga. Na njĩra ĩyo nĩarĩhotaga kũũmĩrĩria arĩa angĩ na ũrutani ũrĩa wa ma, o na ahotage kuonania mahĩtia ma arĩa maũregaga. Amu nĩkũrĩ na andũ aingĩ, na makĩria arĩa moimĩĩte ndiniinĩ ya Ayahudi, arĩa mareganĩĩte na Watho, na maheenagia andũ na maũndũ matarĩ kĩene. Andũ acio nĩmaagĩrĩirwo nĩgũkirio na ihenya, nĩ amu nĩmathũũkĩĩtie mĩciĩ mĩingĩ nĩ ũndũ wa kũrutana maũndũ marĩa mataagĩrĩire, na meekaga ũguo nĩ ũndũ wa gũkorokera mbeeca tu. Mũnabii ũmwe wao, ũrĩa o naake aarĩ wa kuuma kũu kwao Kirete, oigire atĩrĩ, “Andũ a Kirete nĩmaheenanagia hingo ciothe; nĩ nyamũ njaganu cia gĩthaka, na nĩ igũũta ngoroku mũno.” Ũhoro ũcio nĩ wa ma. Tondũ wa ũguo makũũmage mũno nĩguo magĩe na wĩtĩkio mũrũmu, nĩguo matigaacooke kũrũmbũyanagia na ng'ano cia tũhũ cia Ayahudi, kana maathani ma andũ arĩa mareganĩĩte na ũhoro wa ma. Indo ciothe nĩ theru kũrĩ andũ oothe arĩa atheru, no kũrĩ andũ arĩa aaganu na arĩa mateetĩkĩĩtie-rĩ, gũtirĩ kĩndũ o na kĩmwe gĩtheru, amu meciiria maao na thamiri ciao nĩ thũũku. O moimbũraga na kanua atĩ nĩmooĩ Ngai, no ciĩko ciao nĩireganĩĩte na ũhoro ũcio. O nĩ andũ mameneete andũ arĩa angĩ na matiathĩkaga, na hatirĩ ũndũ o na ũmwe mwega mangĩĩka.