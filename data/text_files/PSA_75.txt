 Ngai nĩwe mũtuanĩri#. Thaburi ĩno nĩ rwĩmbo rwa kũgooca Ngai rwandĩkirwo nĩ Asafu. Nĩtũgũgũcookeria ngaatho Ngai, nĩtũgũgũcookeria ngaatho! Nĩtũkwanĩrĩra tuuge ũrĩa wee wĩ mũnene na tũgane ciĩko cia magegania iria wee wĩkĩĩte.  Ngai aroiga atĩrĩĩrĩ, “Nĩngaatuanĩra na kĩhooto ihinda rĩrĩa niĩ mwene nduĩte rĩa gũciirithania. Rĩrĩa indo ciothe irĩ muoyo ciainaina na thĩ yathingitha, nĩ niĩ nũmagia itina ciayo. Andũ arĩa etĩĩi ndĩmeeraga matigeetĩĩe, nao arĩa aaganu ngameera matikeeyambararie. Ndĩmeeraga matige kwĩraha.”  Ũhoro wa gũtuanĩra ciira nduumaga na irathĩro kana ithũĩro, o na kana rũgongo kana kĩanda. Ngai nĩ we mũtuanĩri, aherithagia andũ amwe na arĩa angĩ akamarekereria. MWATHANI anyiitĩĩte gĩkombe na guoko gwake kĩiyũre ndibei ndũrũ ya maraakara maake. ekũmũkerũrĩra andũ arĩa aaganu; mamĩnyue nginya itaata rĩa mũthia. No niĩ-rĩ, ngũtũũra ng'anaga Ngai wa Jakubu, na ndĩmũinagĩre ngĩmũgoocaga. Nĩakaaniina hinya wothe wa andũ arĩa aaganu, no wa arĩa athingu nĩakawongerera.