Gũtaarĩria Ibuku rĩĩrĩ rĩheanĩĩte ũhoro wa mĩario ya Musa ndungata ya Ngai ĩrĩa aarĩirie andũ a Isiraeli marĩ bũrũriinĩ wa Moabi. Kũu nĩkuo maambire gũtithia thuutha wa kũũrũũra werũinĩ ihinda iraaya marĩ hakuhĩ gũtoonya Kanaani makwĩgwatĩre gũtuĩke kwao. Maũndũ mamwe ma bata mũno marĩa magweteetwo ibukuinĩ rĩĩrĩ nĩ maya: () Musa kũririkania andũ a Isiraeli maũndũ ma bata marĩa meekĩkire kũu werũinĩ itĩĩna rĩa mĩaka mĩrongo ĩna. Nĩamathaithire maririkane ũrĩa Ngai aamatongoririe hĩndĩ ĩyo yothe. Ningĩ nĩamathaithire matuĩke aathĩki na ehokeku harĩ Ngai. () Musa gũcookerithiria rĩngĩ maathani marĩa ikũmi, gwĩkĩra hinya mũno rĩathani rĩa mbere, gũthaitha andũ mathaathayagie MWATHANI o we wiki, na gũcookerithia mawatho mwanya mwanya marĩa marĩtongoragia Aisiraeli marĩ bũrũriinĩ wa Kanaani. () Musa kũririkania andũ bata wa kĩrĩĩkanĩro kĩao na Ngai wao, na kũmathaitha merũhie ũhoro wa kũramata kĩrĩĩkanĩro kĩu o na mĩorooto yakĩo. () Kwamũrwo kwa Joshua ta mũtongoria wa keerĩ wa andũ a Isiraeli. Musa arĩĩkia kũina rwĩmbo rwa kũgooca Ngai nĩ ũndũ wa ũrĩa aakoreetwo arĩ mwĩhokeku harĩ o, na kũraathima mĩhĩrĩga yothe ya Isiraeli, agĩkuĩra o kũu bũrũriinĩ wa Moabi, mwena wa na irathĩro wa rũũĩ rwa Jorodani. Muorooto ũrĩa mũnene wa ibuku rĩĩrĩ nĩ atĩ Ngai nĩahonokirie na akĩraathima andũ aake arĩa aathuurĩĩte na eendeete. Andũ aake maagĩrĩirwo nĩkũririkanaga ũguo, na mathiage na mbere kũmwenda na kũmwathĩkagĩra nĩ geetha magĩage na muoyo o na iraathimo hĩndĩ ciothe. Mĩhari ĩrĩa ya bata mũno thĩinĩ wa ibuku rĩĩrĩ nĩ .-, ĩrĩa ĩrĩ ciugo iria Jesũ aatuire rĩathani rĩrĩa inene kũrĩ marĩa mangĩ moothe: “Enda MWATHANI Ngai waku na ngoro yaku yothe, na muoyo waku wothe, o na hinya waku wothe.” Maũndũ marĩa marĩ ibukuinĩ rĩĩrĩ Mĩario ya mbere ya Musa .--. Mĩario ya keerĩ ya Musa .--. (a) Maathani ikũmi .--. (b) Mawatho, mataaro, na gũkaanio .--. Gũtaarĩrio ũrĩa Kanaani gũgatoonywo .--. Kwerũhia kĩrĩĩkanĩro .--. Ciugo cia Musa cia mũthia .--. Musa gũkua .-