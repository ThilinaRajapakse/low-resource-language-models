 Ihooya rĩa rũũciinĩ rĩa kũũria ũteithio#. Thaburi ĩno yandĩkirwo nĩ Daudi thuutha wa kũũrĩra mũũrũwe Abisalomu.  MWATHANI, kaĩ thũ ciakwa nĩ nyingĩ-ĩ! Andũ arĩa maranjũkĩrĩra nĩ aingĩ mũno! Aingĩ nĩ arĩa maraaria ũhoro wakwa makoiga atĩrĩ, “Ndarĩ ũteithio angĩona harĩ Ngai.”  No rĩĩrĩ, wee MWATHANI nĩwe ngo yakwa ya kũngitĩra mĩena yothe; nowe ũheaga ũhootani, na ũkanjookia hinya. Ngayagĩra MWATHANI andeithie, naake akanjĩtĩka e kĩrĩmainĩ gĩake gĩtheru.#. Rora ..  Niĩ-rĩ, ngomaga na ngoona toro, na rũũciinĩ ngarooka gũũkĩra, nĩ ũndũ nĩ MWATHANI ũmenyagĩrĩra ũtukũ wothe. Ndingĩmakio o na nĩ thũ ngiri nyingĩ iria ithiũrũrũkĩirie na mĩena yothe.  Arahũka, MWATHANI! Ngai wakwa honokia! Nĩ gũkorwo nĩwe ũhũũraga thũ ciakwa ciothe ũgaciagithia hinya wa kũngera ngero. MWATHANI nĩ we ũhonokanagia; aroraathima andũ aake!