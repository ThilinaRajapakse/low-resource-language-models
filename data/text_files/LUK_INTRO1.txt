Gũtaarĩria Ibuku rĩĩrĩ rĩa Ũhoro Mwega ũrĩa wandĩkirwo nĩ Luka rĩonanagia atĩ Jesũ nĩ we Mũhonokia ũrĩa Ngai eerĩire andũ a Isiraeli, na no we Mũhonokia wa andũ oothe a thĩ. Ningĩ Luka nĩonanĩĩtie atĩ Jesũ eetirwo nĩ Roho wa Mwathani “Ahunjie Ũhoro Mwega kũrĩ andũ arĩa athĩĩni.” Ibuku rĩĩrĩ nĩrĩkĩrĩ na ũhoro mũingĩ mũno wa andũ na mathĩĩna maao ma mĩthemba mĩingĩ marĩa makoragwo namo. Thĩinĩ wa icunjĩ cia mbere cia ibuku rĩĩrĩ, ũhoro wa gĩkeno nĩwonanĩĩtio wega, na makĩria thĩinĩ wa icunjĩ iria ciarĩĩtie ũhoro wa gũũka kwa Jesũ na icunjĩinĩ cia kũrĩĩkĩrĩria, irĩa iheanĩĩte ũhoro wa Jesũ kwambata igũrũ. Ningĩ Luka no we wandĩkĩĩte ũrĩa Ũkristiano wakũrire na ũgĩtamba thuutha wa Jesũ kwambata igũrũ. Maũndũ maingĩ marĩa me thĩinĩ wa icunjĩ cia .--. na .--. moonekaga o thĩinĩ wa ibuku rĩĩrĩ riiki; ũguo nĩkuuga atĩ matirĩ mabukuinĩ marĩa mangĩ ma Kĩrĩĩkanĩro Kĩrĩa Kĩerũ. Maũndũ mamwe ma macio nĩ: ng'ano iria ciarĩĩtie ũhoro wa rwĩmbo rwa araika na ũhoro wa arĩithi arĩa maathiire kuona Jesũ aaciarwo; ũhoro wa Jesũ rĩrĩa aarĩ Hekaarũinĩ e kamwana kaniini; na ngerekano ya Mũsamaria Mwega, na Mwana ũrĩa worĩĩte. Ibuku rĩĩrĩ rĩ na maũndũ rĩgaathĩrĩirie mũno, namo nĩ: mahooya, Roho Mũtheru, wĩra wa atumia ũtungatiinĩ wa Jesũ, na ũrĩa Ngai oohagĩra andũ meehia maao. Maũndũ marĩa marĩ ibukuinĩ rĩĩrĩ Gũtaarĩria .- Gũciarwo kwa Johana Mũbatithania na kwa Jesũ o na wana wao .--. Wĩra wa Johana Mũbatithania .- Kũbatithio na kũgerio kwa Jesũ .--. Wĩra wa Jesũ mũingĩinĩ wa Galili .--. Rũgendo rwake kuuma Galili kinya Jerusalemu .--. Kiumia kĩa mũthia e hakuhĩ gũkinya Jerusalemu na arĩ kuo .--. Mwathani kũriũka, kuumĩrĩra andũ, na kwambata igũrũ .-