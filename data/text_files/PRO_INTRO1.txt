Gũtaarĩria Ibuku rĩa Thimo rĩcookanĩrĩirie hamwe ũrutani wa mĩikarĩre na wa ũndini na njĩra ya thimo. Gĩcunjĩ kĩrĩa kĩnene kĩarĩo gĩtaarĩirie ũhoro wa mũtũũrĩre ũrĩa tũtũũraga wa o mũthenya. Rĩambĩrĩirie na gũtũririkania atĩ “Gũtĩĩa Mwathani nĩkuo kĩambĩrĩria gĩa kũgĩa na ũũgĩ wothe.” Nĩrĩthiĩte na mbere gũtaarĩria maũndũ ma ũndini na kuonania maũndũ ma mũtũũrĩre ũrĩa wĩ na mĩtugo mĩega. Thimo ici ciandĩkĩĩtwo na njĩra nguhĩ na iraguũria ũũgĩ na ũmenyo wa arutani a Isiraeli. Iratuonia ũrĩa mũndũ mũũgĩ aagĩrĩirwo nĩgwĩka ikĩroinĩ mwanya mwanya. Maũndũ mamwe marĩa maheanĩĩtwo ũhoro wamo megiĩ mũtũũrĩre wa kĩĩmũciĩ, mangĩ mbiacara, mangĩ megiĩ maũndũ marĩa meega ma kĩndũire na mũikaranĩrie mwega. O na ningĩ thimo ici nĩitũrutĩĩte bata wa kwĩnyiita maũndũinĩ. Thimo ici nĩigweteete maũndũ maya ma bata: kwĩnyiihia, gũkirĩrĩria, kũhe athĩĩni gĩtĩĩo, o na kwĩhokana kwa araata. Maũndũ marĩa marĩ ibukuinĩ rĩĩrĩ: Kũgaathĩrĩria ũũgĩ .--. Thimo cia Solomoni .--. Ciugo cia Aguri .- Thimo mwanya mwanya .-