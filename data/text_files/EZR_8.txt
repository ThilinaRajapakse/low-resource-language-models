 Mũigana wa andũ arĩa maacookire kuuma ithaamĩrio Na rĩĩrĩ, ũyũ nĩguo mũtaratara wa atongoria a mbarĩ, iria ciarĩ ndahe igatwarwo Babiloni, iria ciacookanirie na Ezira Jerusalemu hĩndĩ ĩrĩa Aritashashita aarĩ mũthamaki. -Gerishoni wa mbarĩ ya Finehasi Danieli wa mbarĩ ya Ithamaru Hatushu mũrũ wa Shekania wa mbarĩ ya Daudi, Zekaria wa mbarĩ ya Paroshu, na arũme igana rĩa mĩrongo ĩtaano () a mbarĩ yake o ta ũrĩa maandĩkĩĩtwo thĩinĩ wa marũa ma njiarwa ciao Eliehoenai mũrũ wa Zerahia wa mbarĩ ya Pahathu Moabi, na arũme magana meerĩ () Shekania mũrũ wa Jahazieli, wa mbarĩ ya Zatu, na arũme magana matatũ () Obedi mũrũ wa Jonathani wa mbarĩ ya Adina na arũme mĩrongo ĩtaano Jeshaia mũrũ wa Athalia, wa mbarĩ ya Elamu na arũme mĩrongo mũgwanja Zebadia mũrũ wa Mikaeli, wa mbarĩ ya Shefatia na arũme mĩrongo ĩnaana Obadia mũrũ wa Jehieli, wa mbarĩ ya Joabu na arũme magana meerĩ ma ikũmi na inyaanya () Shelomithu mũrũ wa Josifia wa mbarĩ ya Bani na arũme igana rĩa mĩrongo ĩtandatũ () Zekaria mũrũ wa Bebai, wa mbarĩ ya Bebai na arũme mĩrongo ĩĩrĩ na anaana Johanani mũrũ wa Hakatani, wa mbarĩ ya Azigadi na arũme igana na ikũmi () Elifeleti, Jeueli, na Shemaia, a mbarĩ ya Adonikamu na arũme mĩrongo ĩtandatũ (aya maacookire gũũka thuutha) Uthai na Zakuru a mbarĩ ya Bigivai na arũme mĩrongo mũgwanja. Ezira gwetha Alawii a gũtungata Hekaarũinĩ Nao acio ngĩmacookanĩrĩria hamwe hakuhĩ na rũũĩ rũrĩa rũthereraga rũroreete itũũra rĩa Ahava, tũgĩkĩamba hema ciitũ, tũgĩikara ho mĩthenya ĩtatũ. Ndatuĩria-rĩ, ndionire Alawii, ndoonire athĩnjĩri Ngai o oiki. Hĩndĩ ĩyo ngĩrekania ngeetĩrwo atongoria kenda, nao nĩ: Eliezeri, Arieli, Shemaia, Elinathani, Jaribu, Elinathani, Nathani, Zakaria na Meshulamu, o na arutani eerĩ Joiaribu na Elinathani. Ngĩmatũma mathiĩ kwĩ Ido, mũtongoria wa andũ arĩa matũũraga Kasifia, makamũũrie we mwene na araata aake arĩa maarutaga wĩra Hekaarũinĩ ya Ngai kũu Kasifia matũtũmĩre atungati a gũtungata Hekaarũinĩ ya Ngai. Na nĩ ũndũ wa wega wa Ngai, magĩtũtũmĩra Sherebia, mũndũ warĩ na ũhoti, Mũlawii warĩ wa mbarĩ ya Mahali, naake agĩũka na aariũ aake na a mũrũ wa nyina, nao oothe marĩ andũ ikũmi na anaana. Ningĩ magĩtũma Hashabia na Jeshaia a mbarĩ ya Merari hamwe na andũ angĩ aao mĩrongo ĩĩrĩ. Hamwe na acio nĩhaarĩ na andũ angĩ magana meerĩ ma mĩrongo ĩĩrĩ () arĩa maarutaga wĩra Hekaarũinĩ ya Ngai, arĩa maithe maao maaheetwo wĩra wa gũteithagĩrĩria Alawii nĩ Daudi na njaama ciake. Acio oothe-rĩ, maandĩkirwo mũtaratarainĩ na marĩĩtwa maao. Ezira gũtongoria andũ kwĩhinga kũria na kũhooya Na rĩĩrĩ, tũrĩ o hau hakuhĩ na mũkuru wa Ahava ngĩruta watho atĩ, ithuothe twĩhinge kũrĩa irio na twĩnyiihie he Ngai, na tũmũthaithe atũtongorie rũgendoinĩ rwitũ ruothe, o na atũgitĩre ithuĩ na ciana ciitũ o na indo ciitũ. Nĩ ũndũ nĩndaconokire kũhooya mũthamaki thigari cia mbarathi cia gũtuumagaria nĩ geetha itũgitĩre kuuma gwĩ thũ, nĩ ũndũ ndamwĩrĩĩte atĩ Ngai witũ araathimaga andũ arĩa mamwĩhokaga, no ndakenagio nĩ mĩgarũ, na nĩamĩherithagia. Nĩ ũndũ ũcio tũkĩiima kũrĩa irio na tũkĩhooya MWATHANI atũteithie, naake agĩtũcookeria mahooya maitũ. Iheeo cia gũteithĩrĩria Hekaarũ Hĩndĩ ĩyo ngĩthuura Sherebia, Hashabia, na andũ angĩ ikũmi kuuma harĩ anene a athĩnjĩri Ngai. Ngĩcooka ngĩthima betha, thahabu, o na indo ingĩ iria mũthamaki na andũ aake arĩa mamũheaga kĩrĩra, njaama ciake, o na andũ a Isiraeli, maarutĩĩte nĩ ũndũ wa wĩra wa Hekaarũ ya Ngai. Ngĩcooka ngĩcineana kũrĩ athĩnjĩri Ngai. -Mũigana wa indo icio nĩ ũyũ: tani mĩrongo ĩĩrĩ na igĩrĩ cia betha indo cia betha igana rĩmwe cia kũhũthĩra cia kiro mĩrongo mũgwanja thahabu tani ngiri ithathatũ na magana mana (,) mbakũri mĩrongo ĩĩrĩ cia thahabu cia ũritũ wa kiro inyaanya na boiniti inya mbakũri igĩrĩ cia gĩcango gĩkumuthe wega ĩrĩ goro o ta mbakũri cia thahabu. Ngĩkĩmeera atĩrĩ, rĩu-rĩ, “Inyuĩ nĩmwamũrĩirwo MWATHANI, Ngai wa maithe maanyu, o nacio indo icio cia betha na thahabu icio mwarutire na kwĩyendera no nyamũre. Ikaraai mũcimenyereire o kinya rĩrĩa mũgaakinya Hekaarũinĩ ya MWATHANI. Ningĩ mũgaacithima mũrĩ kũu bethitĩrĩ ya athĩnjĩri Ngai arĩa anene na mũcooke mũcinengere atongoria a athĩnjĩri Ngai, a Alawii, o na a andũ a Isiraeli kũu Jerusalemu.” Nĩ ũndũ ũcio athĩnjĩri Ngai na Alawii magĩkĩmenyerera indo icio cia betha, thahabu na indo iria ingĩ, nĩguo macitware Jerusalemu Hekaarũinĩ ya MWATHANI. Gũkinya Jerusalemu Tũgĩkiuma hau mũkuruinĩ ũcio wa rũũĩ rwa Ahava mũthenya wa ikũmi na ĩĩrĩ wa mweri wa mbere tũroreete Jerusalemu. Naake Ngai witu aarĩ hamwe na ithuĩ na agĩtũgitĩra kuuma gwĩ thũ o na kuuma kũrĩ arĩa mangĩatũtharĩkĩire njĩrainĩ. Hĩndĩ ĩrĩa twakinyire Jerusalemu, tũgĩikara kuo mĩthenya ĩtatũ. Naguo mũthenya wa kana tũgĩthiĩ Hekaarũinĩ, tũgĩthima betha, thahabu o na indo iria ingĩ ciothe, tũgĩcineana kwĩ Meremothu mũrũ wa Uria ũrĩa mũthĩnjĩri Ngai. Na maarĩ na Eleazaru mũrũ wa Finehasi; na Alawii eerĩ, Zabadu mũrũ wa Jeshua na Noadia mũrũ wa Binui. Indo ciothe igĩtarwo na igĩthimwo na igĩcooka ikĩandĩkwo wega thĩinĩ wa ibuku. Nao andũ oothe arĩa maacookeete kuuma ithaamĩrio makĩruta matega maao nĩ geetha matuĩke magongoona ma njino kwĩ Ngai wa Isiraeli. Nao makĩruta ndeegwa ikũmi na igĩrĩ nĩ ũndũ wa Aisiraeli oothe na ndũrũme mĩrongo kenda na ithathatũ, na tũtũrũme mĩrongo mũgwanja na mũgwanja. Na magĩcooka makĩruta thenge ikũmi na igĩri nĩ ũndũ wa kũhoroheria meehia maao. Nyamũ icio ciothe igĩcinwo igĩtuĩka magongoona kũrĩ MWATHANI. Magĩcooka magĩtwarĩra barũũthi na atongoria arĩa matũũraga na mwena ũcio wa ithũĩro wa rũũĩ rwa Farati, marũa marĩa moimĩĩte kwĩ mũthamaki. Nao abarũũthi na atongoria acio magĩteithĩrĩria andũ o na magĩteithĩrĩria maũndũ ma mũthaathaĩrie wa Hekaarũ.