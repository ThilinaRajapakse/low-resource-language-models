 Njiarwa ingĩ cia Aburahamu (Maũ .-) Aburahamu nĩahikirie mũtumia ũngĩ wetagwo Ketura. Naake nĩamũciarĩire Zimirani, Jokishani, Medani, Midiani, Ishibaku na Shua. Jokishani aarĩ ithe wa Sheba na Dedani, nacio njiarwa cia Dedani ciarĩ Aasiria, Aletushi na Aleumi. Naake Midiani aarĩ ithe wa Efa, Eferi, Hanoku, Abida, na Elidaha. Acio oothe maarĩ njiarwa cia Ketura. Aburahamu nĩatigĩire Isaaka indo ciothe iria aarĩ nacio. No rĩĩrĩ, ciana cia atumia aake a kũigwo nĩaciheire iheeo, na arĩ o muoyo, nĩaciĩrire ciume kũrĩ Isaaka ithiĩ mwena wa irathĩro. Aburahamu gũkua na gũthikwo -Aburahamu aakuire e wa mĩaka igana na mĩrongo mũgwanja na ĩtaano (). Ciana ciake Isaaka na Ishumaeli nĩciamũthikire ngurungainĩ ya Makipela, mũgũndainĩ warĩ mwena wa irathĩro wa Mamure ũrĩa warĩ wa Efironi mũrũ wa Zoharu ũrĩa Mũhiti.  Nĩ mũgũnda ũrĩa Aburahamu aagũrĩĩte kuuma kũrĩ Ahiti. Kũu nĩkuo Aburahamu na mũtumia wake Sara maathikirwo. Thuutha wa Aburahamu gũkua, Ngai nĩaraathimire mũũrũwe Isaaka. Hĩndĩ ĩyo Isaaka aatũũraga hakuhĩ na gĩthima kĩrĩa gĩetagwo, “Gĩthima kĩa Ũrĩa Wĩ Muoyo Ũrĩa Ũnyonaga.” Njiarwa cia Ishumaeli (Maũ .-) Ciana cia Ishumaeli mũrũ wa Aburahamu ũrĩa aaciarĩirwo nĩ Hagari ũrĩa warĩ Mũmisiri na warĩ ndungata ya Sara nĩcio ici kũringana na ũrĩa ciaciarĩĩtwo irũmanĩrĩire: Nebaiothi, Kedari, Adibeli, Mibisamu, Mishima, Duma, Masa, Hadadi, Tema, Jeturu, Nafishi, na Kedema. Acio nĩ o maarĩ maithe ma mĩhĩrĩga ikũmi na ĩĩrĩ. Na rĩĩrĩ, marĩĩtwa maao maaheirwo matũũra maao na kambĩ ciao. Ishumaeli agĩkua aarĩ wa mĩaka igana na mĩrongo ĩtatũ na mũgwanja (). Njiarwa icio cia Ishumaeli ciatũũraga kuuma Havila nginya Shuru, mwena wa irathĩro wa Misiri, njĩrainĩ ya gũthiĩ Asiria. Ciaikaraga kũraaya na njiarwa icio ingĩ cia Aburahamu. Gũciarwo kwa Esau na Jakubu Ici nĩcio njiarwa cia Isaaka mũrũ wa Aburahamu: Aburahamu nĩ we warĩ ithe wa Isaaka. Isaaka arĩ wa mĩaka mĩrongo ĩna akĩhikia Rebeka mwarĩ wa Bethueli (Mũaramea wa kuuma Mesopotamia), na aarĩ mwarĩ wa nyina na Labani. Rebeka aarĩ thaata, na kwoguo Isaaka akĩmũhoera. Naake MWATHANI akĩigua mahooya maake, Rebeka akĩgĩa nda. Nda ĩyo yarĩ ya mahatha, na mbere ya ataanaciara, ciana icio ikĩgianĩra nda. Naake nĩeyũririe atĩrĩ, “Nĩ kĩĩ gĩgũtũma ũndũ ta ũyũ wĩkĩke harĩ niĩ?” Nĩagĩthiire kũũria MWATHANI amwĩre gĩtũmi.  MWATHANI akĩmwĩra atĩrĩ, “Thĩinĩ waku wĩ na ndũũrĩrĩ igĩrĩ; ũgũciara andũ a mĩhĩrĩga ĩĩrĩ megũtũũra mang'eng'anaga. Ũmwe nĩagaakorwo e na hinya gũkĩra ũcio ũngĩ, na ũrĩa mũkũrũ nĩagaatungatĩra ũrĩa mũnyiinyi.” Nĩagĩkinyĩrĩirwo nĩ ihinda rĩa gũciara, naake agĩciara tũhĩĩ twa mahatha. Ka mbere kaarĩ gatuune, na mwĩrĩ wothe kaarĩ na guoya ta arĩ nguo, na kwoguo gagĩĩtwo Esau#. Esau: Rĩĩtwa rĩĩrĩ nĩrĩkuruhaine na kiugo gĩa Kĩhibirania gĩa kũgweta “guoya wa mwĩrĩ.” Ningĩ nĩrĩĩtanagio na Seiru, bũrũri ũrĩa thuuthainĩ wacookire gũtũũrwo nĩ njiarwa cia Esau.. Nako ga keerĩ gaaciarirwo kenyiitĩrĩire thũng'wainĩ ya Esau, nako gagĩgĩĩtwo Jakubu.#. Jakubu: Rĩĩtwa rĩĩrĩ nĩrĩkuruhaine na kiugo gĩa Kĩhibirania gĩa kũgweta “mũthingati.” Magĩciarwo Isaaka aarĩ wa mĩaka mĩrongo ĩtandatũ. Esau kwendia ũrigithaathi wake Tũmwana tũu twerĩ nĩtwakũrire, na Esau agĩtuĩka mũgwĩmi njoorua, na aatũũraga agwĩmaga, no Jakubu aarĩ mũndũ mũkiri, na aatũũraga mũciĩ. Isaaka nĩendeete Esau, amu nĩakenagio nĩkũrĩa nyama cia nyamũ iria Esau aagwĩmaga, no Rebeka eendeete Jakubu. Mũthenya ũmwe Jakubu akĩruga gĩtoero, Esau nĩokire oimĩĩte kũgwĩma, ahũũtĩĩte. Agĩkĩĩra Jakubu atĩrĩ, “Tareke nũme irio icio ciaku nduune ũguo, tondũ ndĩ mũhũũtu.” (Nĩkĩo gĩatũmire eetwo Edomu#. Edomu: Rĩĩtwa rĩĩrĩ nĩrĩkuruhaine na kiugo gĩa Kĩhibirania gĩa kũgweta “nduune.”.) Naake Jakubu akĩmwĩra atĩrĩ, “No wambire kũnyenderia ũrigithaathi waku.” Naake Esau akiuga atĩrĩ, “Rĩu na ndĩ hakuhĩ gũkua-rĩ, ũrigithaathi ũcio ũngĩng'una na kĩ?”  Jakubu akĩmũcookeria atĩrĩ, “Amba wĩhĩte atĩ nĩũkũnyenderia ũrigithaathi waku.” Esau nĩehĩtire, agĩkĩenderia Jakubu ũrigithaathi wake. Naake Jakubu akĩmũhe mũgate na gĩtoero, akĩrĩa na akĩnyua, agĩcooka agĩĩthiĩra. Ũguo nĩguo Esau aanyararire ũrigithaathi wake.