Gũtaarĩria Ibuku rĩĩrĩ rĩa Keerĩ rĩa Samũeli rĩthiĩte na mbere kũheana ũhoro ũrĩa wambĩrĩirie Ibukuinĩ rĩrĩa rĩa Mbere rĩa Samũeli. Ũhoro ũrĩa ũrĩ ibukuinĩ rĩĩrĩ nĩ ũhoro wa maũndũ marĩa Daudi eekire e mũthamaki wa Juda kũrĩa kwarĩ na mwena wa na kĩanda ( Samũeli --) na e mũthamaki wa bũrũri wothe wa Isiraeli ũrĩa waikaragwo nĩ mĩhĩrĩga ĩrĩa ikũmi na ĩĩrĩ ya Aisiraeli ( Samũeli --). Ibuku rĩĩrĩ rĩheanĩĩte rĩtekũhithĩrĩra ũrĩa mũthamaki Daudi aang'eng'anire na thũ ciake iria ciarĩ thĩinĩ wa Isiraeli, o na mabũrũriinĩ marĩa maarigainie na Isiraeli, nĩguo araaramie ũthamaki wake na ekinyĩre wega. Ningĩ nĩrĩonanĩĩtie ũrĩa Daudi eetĩkĩĩtie Ngai atarĩ na nganja, o na akamũtungatagĩra na ngoro yake yothe. Ibukuinĩ rĩĩrĩ Daudi oonanĩĩtio ta mũthamaki wendeetwo na agaathĩkagĩrwo nĩ andũ a Isiraeli. O na mwandĩki wa ibuku rĩĩrĩ akĩganaga wega wa mũthamaki Daudi, ndaagĩĩte kuonania ũrĩa mahinda mamwe mũthamaki Daudi aagaga tha, na ageeka maũndũ mooru mũno nĩguo egune we mwene na aigue aiganĩire. No rĩrĩa Nathani mũnabii wa MWATHANI aamũmenyithirie meehia marĩa eekĩĩte, akĩĩrira na agĩĩtĩkĩra ihera rĩrĩa Ngai aamũheire. Andũ a Isiraeli nĩmaaguucĩrĩirio mũno nĩ mũtũũrĩre wa Daudi na maũndũ manene marĩa eekire rĩrĩa aarĩ mũthamaki. Maaguucĩrĩirio nĩ we ũguo atĩ, matukũinĩ ma thuutha, rĩrĩa maagĩa na thĩĩna na makeriragĩria kũgĩa na mũthamaki ũngĩ, meendaga mũthamaki ũcio akorwo arĩ, “Mũrũ wa Daudi.” Ũguo nĩ ta kuuga meeriragĩria mũthamaki uumĩĩte njiarwainĩ cia Daudi ũrĩa ũngĩamathamakĩire ta ũrĩa mũthamaki Daudi aathamakĩire maithe maao. Maũndũ marĩa marĩ ibukuinĩ rĩĩrĩ Ũthamaki wa Daudi mwena wa Juda .--. Ũthamaki wa Daudi bũrũriinĩ wothe wa Isiraeli .--. (a) Mĩaka ya mbere ya ũthamaki wake .--. (b) Daudi na Bathisheba .--. (c) Mathĩĩna na mooritũ .--. (d) Mĩaka ya mũthia ya ũthamaki wake .--.