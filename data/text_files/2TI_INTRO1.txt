Gũtaarĩria Ũhoro mũingĩ ũrĩa Paũlũ aheanĩĩte marũainĩ maya ma keerĩ kũrĩ Timotheo nĩ wa gũtaara Timotheo tondũ nĩamũteithagia wĩrainĩ wake na aarĩ mũndũ mwĩthĩ. Ũndũ ũrĩa wa bata mũno marũainĩ maya nĩ ũhoro wa gũkirĩrĩria. Paũlũ nĩataarĩĩte Timotheo na akamũũmĩrĩria atĩ athiage o na mbere kuumbũra Jesũ Kristũ atarĩ na nganja, arũmagie ũrutani ũrĩa wa ma ũrĩa ũheanĩĩtwo thĩinĩ wa Ũhoro ũrĩa Mwega na Kĩrĩĩkanĩroinĩ kĩrĩa Gĩkũrũ, na arutage wĩra wake ta mũrutani na mũhunjia wa Ũhoro ũrĩa Mwega. Ningĩ nĩamwĩrĩĩte atĩ agĩĩka maũndũ macio moothe nĩarĩtũnganaga na mĩnyamaaro o na andũ maramũkararia. Timotheo nĩataarĩĩtwo na hinya mũno ndagaakorwo akĩnyiitanĩra “ngarariinĩ cia ũrimũ na cia wana,” iria itarĩ ũndũ mwega ciĩkaga tiga o gũthũũkia ithũũkagia andũ arĩa macithikagĩrĩria. Thĩinĩ wa maũndũ macio moothe, Timotheo nĩaririkanĩĩtio egerekanagie na mũtũũrĩre wa Paũlũ na mataanya marĩa aarĩ namo. Maũndũ macio ma mũtũũrĩre ũcio wa Paũlũ nĩ wĩtĩkio, gũkirĩrĩria, wendo, kũũmĩrĩria, na gũthĩĩnĩka nĩ ũndũ wa kũnyariirwo kũrĩa aanyariiragwo. Maũndũ marĩa marĩ marũainĩ maya Gũtaarĩria .- Kũgaathĩrĩrio na kũũmĩrĩrio .--. Gũtaarwo na gũkaanio .--. Ũrĩa Paũlũ we mwene aikarĩĩte .- Kũrĩĩkia .-