  Naake mũraika ũcio agĩthiĩ na mbere kwaria akiuga atĩrĩ, “Mahindainĩ macio Mikaeli ũrĩa ũrangagĩra rũũrĩrĩ rwanyu nĩagacooka ooke, na nĩgũkaarũmĩrĩra itĩĩna rĩa mathĩĩna matarĩ mooneka kuuma rĩrĩa ndũũrĩrĩ ciambĩrĩirie kwĩyũmba. No rĩĩrĩ, hĩndĩ ĩyo, mũndũ wothe wa rũũrĩrĩ rwanyu ũrĩa ũkooneka aandĩkĩĩtwo mbukuinĩ ya Ngai nĩakaahonokio.  Na rĩĩrĩ, andũ aingĩ arĩa akuũ nĩmakaariũkio. Amwe makaariũkio matwarwo ũtũũroinĩ wa tene na tene, na angĩ mariũkio matwarwo gĩconokoinĩ na kũmenererioinĩ gũtagaathira. No rĩĩrĩ, andũ arĩa oogĩ makaara o ta ũtheri wa matuinĩ; andũ arĩa marutaga andũ aingĩ gwĩkaga maũndũ ma ũthingu, nao magaakenga o ta njata mĩndĩ na mĩndĩ.”  Agĩcooka akĩnjĩĩra atĩrĩ, “Wee Danieli-rĩ, iga ũhoro ũcio ngoroinĩ na ũhinge mbuku na ũmĩhũũrĩre mũhũũri o nginya mũthia wa thĩ. Andũ aingĩ nĩmakoorũũra mĩena na mĩena makĩgeria kũmenya ũrĩa kũrekĩka.” Thuutha ũcio ngĩcooka ngĩrora ngĩona andũ angĩ eerĩ marũngiĩ, ũmwe arũũgamĩĩte rũteereinĩ rwa rũũĩ rũu na ũrĩa ũngĩ arũngiĩ mũrĩmo ũũrĩa ũngĩ wa rũũĩ. Naake ũmwe wa andũ acio akĩũria ũrĩa wehumbĩĩte nguo cia gataani, o ũcio warũngiĩ mwena wa igũrũ wa rũũĩ atĩrĩ, “Nĩ itĩĩna rĩigana atĩa rĩtigaire maũndũ maya ma kũgegania magĩgaathira?”  Mũndũ ũcio wehumbĩĩte nguo cia gataani, o ũrĩa warĩ na mwena wa rũgongo wa rũũĩ, akĩambararia mooko maake meerĩ na igũrũ na ngĩigua ehĩta na Ũrĩa Ũtũũraga Tene Na Tene akiuga atĩrĩ, “Nĩ mĩaka ĩtatũ na nuthu. Na rĩĩrĩ, mathĩĩna ma andũ a Ngai magĩthira-rĩ, maũndũ macio moothe magaakorwo matuĩkĩĩte.” Niĩ nĩndaiguire no ndiigana gũtaũkĩrwo nĩ ũhoro ũcio. Ngĩcooka ngiuga atĩrĩ, “Mwathi wakwa, maũndũ maya makaarĩĩkĩrĩra atĩa?” Naake akĩnjookeria atĩrĩ, “Danieli, wĩthiĩre. Maũndũ maya nĩmahingĩre na makahũũrwo mũhũũri o nginya rĩrĩa mũico ũgaakinya.  Andũ aingĩ nĩmagaatherio mathirwo nĩ thaahu; no andũ arĩa aaganu magaathiĩ o na mbere kwagana; gũtirĩ o na ũmwe wa acio aaganu ũgaataũkĩrwo, no arĩa oogĩ nĩmagaataũkĩrwo.  “Na atĩrĩĩrĩ, kuuma rĩrĩa magongoona ma o mũthenya makaarũũgaamio matige gũcooka kũrutwo, na hĩndĩ ĩrĩa ‘Kĩndũ gĩ thaahu na magigi’#. Kĩndũ gĩ thaahu na magigi: Rora .. gĩkaarũũgamio, nĩgũkaahĩtũka matukũ ngiri ĩmwe na magana meerĩ ma mĩrongo kenda (,). Kũraathimwo nĩ mũndũ ũrĩa ũgaikara arĩ mwĩhokeku kinya akinyie matukũ ngiri ĩmwe na magana matatũ ma mĩrongo ĩtatũ na mataano (,). “No wee, Danieli, tũũra ũrĩ mwĩhokeku kinya mũthia. Na rĩĩrĩ, nĩũgaakua, no mũthiainĩ nĩũkaariũka nĩguo ũheeo handũ harĩa ũigĩirwo tene na tene.”