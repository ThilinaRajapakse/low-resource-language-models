 Ezekieli kũratha gũtharĩkĩrwo kwa Jerusalemu Ngai akĩnjĩĩra atĩrĩ, “Mũrũ wa mũndũ, oya itubaarĩ ũrĩige hau mbere yaku. Ũcooke ũcore itũũra rĩa Jerusalemu igũrũ wa itubaarĩ rĩu. Ũcooke wonanie ta rĩratharĩkĩrwo, wake rũthingo rũtungu, ũite tĩĩri kĩhumbu rũthingoinĩ rũu, ũcooke ũrĩakĩrĩre kĩraaro o na indo cia kũmomora thingo mĩena yothe. Ningĩ woe kĩhengere gĩa cuuma ũkĩige kĩhaane ta rũthingo rwa cuuma rũrĩ gatagatĩ gaaku na itũũra rĩu. Ũcooke ũrĩng'ethere. Nĩ itũũra rĩũkĩrĩirwo na nĩ we ũrarĩũkĩrĩra. Ũndũ ũyũ ũgũtuĩka kĩmenyithia harĩ andũ a Isiraeli. -“Ũcooke ũkome na mwena waku wa ũmotho na niĩ ngũigĩrĩre waganu wa andũ a Isiraeli. Ngũtuĩrĩire ũkome ũguo matukũ magana matatũ ma mĩrongo kenda () ũgĩthĩĩnĩka nĩ ũndũ wa waganu wao. Atĩrĩĩrĩ, o mũthenya ũrĩrũũgamagĩrĩra mwaka ũmwe wa mĩaka ya ihera rĩao. Warĩĩkia gwĩka ũguo, ũcooke ũkome na mwena waku wa ũrĩo, ũgĩthĩĩnĩka nĩ ũndũ wa waganu wa andũ a Juda matukũ mĩrongo ĩna. O mũthenya ũrũũgamĩrĩre mwaka ũmwe wa mĩaka ya ihera rĩao. “Ũcooke wĩhũgũre wĩrorere Jerusalemu rĩgĩtharĩkĩrwo, ningĩ wambararie guoko gwaku gũtarĩ kũhumbĩre ũrĩrathĩre ũhoro mũũru. Niĩ-rĩ, nĩngũkuoha na mĩkanda nĩ geetha ndũkaahote kwĩgarũra na mwena ũyũ kana ũyũ ũngĩ o nginya rĩrĩa matukũ ma gũtharĩkĩrwo magaathira. “Wĩyoere ngano, mbaarĩ#. Mbaarĩ: Mũthemba wa ngano; Kĩngeretha nĩ “Barley”; Swahili nĩ “Shayiri”., mbooco, ndengũ, mwere, na mũgĩmbĩ ũcithĩanie hamwe, wĩthondekere irio. Ũrĩrĩaga irio icio matukũ magana matatũ ma mĩrongo kenda marĩa ũgũkorwo ũkomeete na mwena. Mũthenya o mũthenya ũrĩrĩaga gĩthimi ta kĩa ngiramu magana meerĩ na mĩrongo ĩtatũ na ũrĩcirĩaga mahinda kwa mahinda. Ningĩ nĩũrĩthimaga maaĩ marĩa ũrĩnyuaga ikombe igĩrĩ#. Ikombe igĩrĩ: Kĩhibirania kiugaga; gacunjĩ kamwe ga ithathatũ ka hini (. hin). Hini - nĩ ta rita ĩmwe. o mũthenya (namo ũmanyuage mahinda kwa mahinda). Ũrĩrĩaga irio icio ikandĩĩtwo ta mĩgate ya mbaarĩ na ũgacikaranga na mwaki ũthondekeetwo na mai ma andũ, ũgacirĩagĩra handũ ũkuonwo nĩ andũ.” MWATHANI agĩkĩnjĩĩra atĩrĩ, “Ũguo noguo Aisiraeli makaarĩa irio irĩ thaahu rĩrĩa ngaamathaamĩria mabũrũriinĩ mageni.” Niĩ na niĩ ngĩcookia atĩrĩ, “Ũi, MWATHANI Ngai! Niĩ ndirĩ ndethaahia. Kuuma ũnyiinyi wakwa-rĩ, ndirĩ ndarĩa nyama cia nyamũ ya gũkua gĩkuũ kĩa ndũire kana ya kũũragwo nĩ nyamũ cia gĩthaka. Ningĩ nyamũ ciĩ thaahu itirĩ ciatoonya kanua gaaka gaakwa.” Ngai agĩkĩnjookeria atĩrĩ, “Nĩ wega ũguo! Nĩngũgwĩtĩkĩria ũtũmĩre mai ma ng'ombe handũ ha ma andũ ũhaarĩrie irio ciaku na mwaki wamo.” Na agĩthiĩ na mbere kũũnjĩĩra atĩrĩ, “Mũrũ wa mũndũ, rora nĩngũniina irio ciothe kũu Jerusalemu; andũ marĩage irio mathimĩirwo na matarĩ na wĩrĩgĩrĩro wa cia rũũciũ; o na manyuage maaĩ mathimĩirwo matarĩ na mwĩhoko wa mangĩ. Maaga maaĩ na irio, mũndũ arĩroraga ũrĩa ũngĩ ateete kĩĩrĩgĩrĩro. Megũkua nĩ ũndũ wa meehia maao.”