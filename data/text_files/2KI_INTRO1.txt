Gũtaarĩria Ibuku rĩa Keerĩ rĩa Athamaki rĩheanĩĩte ũhoro wa maũndũ marĩa meekĩkire hĩndĩ ya moothamaki marĩa meerĩ ma Aisiraeli kuuma harĩa ibuku rĩa Mbere rĩa Athamaki rĩkinyĩĩtie ũhoro ũcio. Ibuku rĩĩrĩ rĩahota kũgayanio icunjĩ igĩrĩ: () Maũndũ marĩa meekĩkire thĩinĩ wa moothamaki macio meerĩ kuuma mwaka wa  mbere ya gũciarwo kwa Jesũ Kristũ o nginya rĩrĩa itũũra rĩa Samaria rĩang'aũranirio na ũthamaki wa na rũgongo ũkĩharaganio mwaka wa  mbere ya gũciarwo kwa Jesũ Kristũ. () Maũndũ marĩa meekĩkire thĩinĩ wa ũthamaki wa Juda kuuma rĩrĩa ũthamaki wa Isiraeli wangaũranirio o nginya rĩrĩa itũũra rĩa Jerusalemu rĩanangirwo na rĩgĩtuunyanwo nĩ mũthamaki Nebukadinezaru wa Babiloni mwaka wa  mbere ya gũciarwo kwa Jesũ Kristũ. Ibuku rĩĩrĩ rĩrĩĩkĩrĩirie na kũheana ũhoro wa Gedalia ta barũũthi wa Juda rĩrĩa yathagwo nĩ Ababilonia. Ningĩ rĩkaheana ũhoro wa kũrekererio kwa Jehoiakini mũthamaki wa Juda kuuma njeera ya Babiloni. Maũndũ macio moothe meekĩkire bũrũriinĩ nĩ ũndũ wa athamaki na andũ a Juda na a Isiraeli kwaga gũkorwo marĩ ehokeku. Kwanangwo kwa itũũra rĩa Jerusalemu, o na gũthaamio kwa andũ aingĩ a Juda, nĩkuo kwarĩ ũgarũrũku mũnene mũno wa hisitoria ya Aisiraeli. Mũnabii ũrĩa ũheanĩĩtwo ũhoro wake mũno thĩinĩ ibuku rĩĩrĩ nĩ Elisha ũrĩa wacookire handũ ha Elija. Maũndũ marĩa marĩ ibukuinĩ rĩĩrĩ Ũthamaki gwatũkana .--. (a) Mũnabii Elisha .--. (b) Athamaki a Juda na a Isiraeli .--. (c) Kũng'aũranio gwa Samaria .- Ũthamaki wa Juda .--. (a) Kuuma Hezekia kinya Josia .--. (b) Wathani wa Josia .--. (c) Athamaki a kũrĩĩkĩrĩria a Juda .--. (d) Kũng'aũranio kwa Jerusalemu .-