Gũtaarĩria Ibuku rĩa Joshua nĩ rũgano rwa ũrĩa Aisiraeli, matongoreetio nĩ Joshua, maatoonyire bũrũri wa Kanaani, makĩhũũrana na ndũũrĩrĩ iria ciatũũraga kuo, magĩcitooria, makĩĩgwatĩra bũrũri wacio ũgĩtuĩka wao kĩũmbe. Joshua aatuĩkire mũtongoria wa Aisiraeli thuutha wa Musa gũkua. Maũndũ manene marĩa marĩ ibukuinĩ rĩĩrĩ nĩ: ũrĩa Aisiraeli maaringire rũũĩ rwa Jorodani; ũrĩa itũũra rĩa Jeriko rĩang'aũranirio; mbaara ĩrĩa yarũĩirwo Ai, na ũrĩa andũ a Isiraeli meerũhirie kĩrĩĩkanĩro kĩao na Ngai matongoreetio nĩ Joshua. Ciugo iria ciũĩkaine mũno ibukuinĩ rĩĩrĩ nĩ iria irĩ gĩcigoinĩ kĩa . “Tuai ũũmũũthĩ nũũ mũrĩtungatagĩra ... Haakwa mwene na mũciĩ wakwa-rĩ, tũrĩtungatagĩra MWATHANI.” Maũndũ marĩa marĩ ibukuinĩ rĩĩrĩ Kũhootwo gwa Kanaani .--. Bũrũri kũgayanio .--. a. Rũgongo rwa na mwena wa irathĩro wa rũũĩ rwa Jorodani .- b. Rũgongo rwa na mwena wa ithũĩro wa rũũĩ rwa Jorodani .--. c. Matũũra ma kũũragĩrwo .- d Matũũra ma Alawii .- Mĩhĩrĩga ya mwena wa irathĩro wa rũũĩ rwa Jorodani gũcooka ũgaiinĩ wayo .- Ciugo cia mũthia cia Joshua .- Aisiraeli kwerũhia kĩrĩĩkanĩro marĩ Shekemu .-