 Rwĩmbo rwa gũcookia ngaatho  Cookeriai MWATHANI ngaatho, tondũ nĩ mwega; tondũ ũtugi wake nĩ wa tene na tene. Cookeriai Ngai ũrĩa mũnene gũkĩra ngai iria ingĩ ciothe ngaatho; tondũ ũtugi wake nĩ wa tene na tene. Cookeriai MWATHANI wa aathani oothe ngaatho; tondũ ũtugi wake nĩ wa tene na tene.  We wiki nĩ we wĩkaga maũndũ ma kũgegania mũno; tondũ ũtugi wake nĩ wa tene na tene.  Nĩ we wombire igũrũ na ũũgĩ wake; tondũ ũtugi wake nĩ wa tene na tene.  Nĩ we wakire thĩ ndiainĩ iria ndiku, tondũ ũtugi wake nĩ wa tene na tene.  Nĩ we wombire riũa na mweri; tondũ ũtugi wake nĩ wa tene na tene. Riũa rĩathage mũthenya; tondũ ũtugi wake nĩ wa tene na tene. Naguo mweri na njata ciathage ũtukũ; tondũ ũtugi wake nĩ wa tene na tene.   Nĩ we woragire aariũ a marigithaathi ma Amisiri; tondũ ũtugi wake nĩ wa tene na tene.  Akĩruta andũ a Isiraeli kuuma Misiri; tondũ ũtugi wake nĩ wa tene na tene. Na guoko gwake na gĩcoka gĩake kĩrĩ hinya mũno; tondũ ũtugi wake nĩ wa tene na tene.  Nĩ we wagayanirie Iria Ituune; tondũ ũtugi wake nĩ wa tene na tene. Akĩringĩria Aisiraeli gatagatĩ kaarĩo; tondũ ũtugi wake nĩ wa tene na tene. No mũthamaki wa Misiri na mbũtũ ciake cia ita akĩmahubĩkania kũu Iriainĩ; tondũ ũtugi wake nĩ wa tene na tene.  Nĩ we watongoririe andũ aake werũinĩ; tondũ ũtugi wake nĩ wa tene na tene. Akĩũraga athamaki maarĩ na hinya; tondũ ũtugi wake nĩ wa tene na tene. Akĩũraga athamaki maarĩ ngumo; tondũ ũtugi wake nĩ wa tene na tene.  Sihoni mũthamaki wa Aamoni; tondũ ũtugi wake nĩ wa tene na tene.  Na Ogu mũthamaki wa Bashani; tondũ ũtugi wake nĩ wa tene na tene. MWATHANI agĩcooka akĩhe andũ aake bũrũri wa athamaki acio ũgĩtuĩka ũgai wao; tondũ ũtugi wake nĩ wa tene na tene. Akĩũheana kũrĩ Isiraeli, ndungata yake, ũgĩtuĩka ũgai wake; tondũ ũtugi wake nĩ wa tene na tene.  MWATHANI ndariganĩirwo nĩ ithuĩ rĩrĩa twatooreetio; tondũ ũtugi wake nĩ wa tene na tene. Nĩatũhonokirie kuuma harĩ thũ ciitũ; tondũ ũtugi wake nĩ wa tene na tene. Nĩ we ũheaga ciũmbe ciothe irĩ muoyo irio; tondũ ũtugi wake nĩ wa tene na tene.  Cookeriai Ngai wa igũrũ ngaatho; tondũ ũtugi wake nĩ wa tene na tene.