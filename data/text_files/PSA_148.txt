 Indo ciothe iria irĩ igũrũ na thĩ nĩigooce Ngai Goocaai MWATHANI! Goocaai MWATHANI mũrĩ kũu igũrũ; mũkumiei inyuĩ mũrĩ kũu gũtũũgĩru mũno! Mũgooceei, inyuĩ araika aake oothe; mũkumiei inyuĩ mbũtũ ciake ciothe cia ita.  Mũgooceei, inyuĩ riũa na mweri; mũkumiei inyuĩ njata ciothe njangararu! Mũgooce, wee igũrũ rĩrĩa rĩrĩ igũrũ mũno; mũkumiei, inyuĩ maaĩ marĩa marĩ igũrũ wa igũrũ!#. Maaĩ marĩa marĩ igũrũ wa igũrũ: Rora Kĩa .-. Gwetĩkĩĩtio atĩ thĩ na igũrũ ciathiũrũrũkĩirio nĩ maaĩ.  Indo icio ciothe nĩigooce rĩĩtwa rĩa MWATHANI, tondũ nĩ we wathanire, nacio ikĩũmbĩka. Nĩ we waciĩkĩrire harĩa irĩ nginya tene na tene, na agĩthondeka watho ũtangĩgarũrĩka rĩ kana rĩ.#. Watho ũrĩa ũtangĩgarũrũka rĩ kana rĩ: Kana; itangĩagarara; itangiuna.  Goocaai MWATHANI inyuĩ mũrĩ gũũkũ thĩ inyuĩ ndamaathia cia iria, o na inyuĩ kũndũ guothe kwa iria kũrĩa kũriku mũno. Mũgooceei mwaki, mbura ya mbembe, tharunji, kĩbii, na kĩhuuhũkanio, o inyuĩ mũhingagia ũrĩa aathanĩĩte.  Mũgooceei, irĩma na ithũngũri, mĩtĩ ya matunda ma mĩtitũ, nyamũ ciothe cia gĩthaka na mahiũ, nyamũ iria itambaga, o na nyoni!  Mũgooceei, athamaki a thĩ na andũ oothe, anene na aathani oothe a thĩ, airĩĩtu na aanake, andũ arĩa akũrũ o na ciana!  Acio oothe nĩmagooce rĩĩtwa rĩa MWATHANI, tondũ norĩo riiki rĩtũũgĩru; riiri wake ũrĩ igũrũ wa igũrũ na thĩ. Nĩatũmĩĩte rũũrĩrĩ rwake rũgĩe na hinya nĩguo andũ aake oothe mamũgooce, nao nĩ andũ a Isiraeli arĩa eendeete mũno.  Goocaai MWATHANI!