 Ũnene wa Ahasuerusu na wa Moridekai Mũthamaki Ahasuerusu agĩathana atĩ andũ a bũrũri wake, o na arĩa maakoragwo rũteereinĩ rwa iria marutage igooti. No rĩĩrĩ, ũhoro ũkoniĩ maũndũ manene na ma magegania marĩa eekire, o na ũrĩa wothe ũkoniĩ ũrĩa anenehirie Moridekai nĩmwandĩke ibukuinĩ rĩa maũndũ ma bata ma athamaki a Perisia na Media. Na rĩĩrĩ, gũtirĩ mũndũ ũngĩ warĩ mũnene gũkĩra Moridekai, ũcio Mũyahudi, tiga o mũthamaki Ahasuerusu we wiki. Moridekai nĩaheetwo gĩtĩĩo na akendwo nĩ Ayahudi aao, amu we aarutaga wĩra wa kũguna andũ aao, na wa kũgaacĩrithia njiarwa ciao ciothe.