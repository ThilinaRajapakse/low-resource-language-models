Gũtaarĩria Ibuku rĩĩrĩ rĩa Ayubu rĩheanaga ũhoro wa mũndũ mwega na mũthingu wetagwo Ayubu na mathĩĩna maake. Ciana ciake ciothe na indo ciake ciothe igathira, naake akanyiitwo nĩ mũrimũ mũũru. Thuutha ũcio nĩrĩonanagia na ikundi ithatũ cia ndeereti ciandĩkĩĩtwo na njĩra ya marebeta, ũrĩa Ayubu we mwene o na araata aake mararora mathĩĩna macio. Maũndũ marĩa Ngai eekaga na andũ nĩmatũũgĩrĩĩtio mũno, thĩinĩ wa ibuku rĩĩrĩ. Mũicoinĩ wa ũhoro, Ngai we mwene ũrĩa maũndũ marĩa eekaga na andũ matũũgĩrĩĩtio mũno thĩinĩ wa ndeereti iria irĩ thĩinĩ wa ibuku rĩĩrĩ, nĩeyonanagia kũrĩ Ayubu. Araata a Ayubu mataarĩirie mathĩĩna macio na mwĩciirĩrie wa kĩndũire na wa kĩndini. Kũringana na atĩ hĩndĩ ciothe Ngai nĩatugaga andũ arĩa athingu na akaherithia andũ arĩa aaganu, mareciiria atĩ mathĩĩna ma Ayubu moonekaga tondũ atĩ nĩehĩĩtie. No rĩĩrĩ, meciiria ta macio matirĩ na mĩri kũringana na woni wa Ayubu. Ndaroona aagĩrĩirwo nĩkũherithio na ũũru mũingĩ ũguo nĩ gũkorwo nĩatũũrĩĩte arĩ mwega na mũthingu. Ayubu ndarahota gũtaũkĩrwo nĩ ũrĩa Ngai arekagĩrĩria maũũru maingĩ ũguo makorerere mũndũ taake. Arĩ na ũcamba mũingĩ nĩarooria Ngai ciũria. No rĩĩrĩ, Ayubu ndarate wĩtĩkio wake, na nĩareterera na ũtheethũki gũtuuo mũthingu mbere ya Ngai rĩngĩ. Ningĩ no areterera gũcookerio gĩtĩĩo gĩake ta mũndũ mũthingu na mwega. Ngai ndacookeetie ciũria cia Ayubu, no nĩaratĩtĩrithia wĩtĩkio wa Ayubu na kĩbica gĩa kũguoyohia kĩroonania ũhoti na ũũgĩ wa Ngai. Kĩbica kĩu kĩonanĩĩtio kũhũthĩirwo marebeta. Ayubu enyiihĩĩtie nĩaracooka kwamũkĩra na gwĩtĩkĩra atĩ Ngai nĩ mũũgĩ na mũkaru na akaugũkwo mĩgambo ya maraakara na ya ũũru ũrĩa egũtũmĩrĩĩte. Marĩĩkĩrĩrioinĩ, nĩrĩonanagia ũrĩa Ayubu acookeirio ũtonga wake na agatugwo mũno makĩria. Ngai nĩateteetie araata a Ayubu tondũ matitaũkĩirwo nĩ gĩtũmi kĩa mathĩĩna ma Ayubu. No Ayubu wiki ũrutanĩĩte atĩ Ngai nĩ mũkaru gũkĩra ũrĩa abaaragwo na maitho ma ndini ya kĩndũire. Maũndũ marĩa marĩ ibukuinĩ rĩĩrĩ Kwambĩrĩria .--. Ayubu na araata aake .--. (a) Mateta ma Ayubu .- (b) Ndeereti cia mbere .--. (c) Ndeereti cia keerĩ .--. (d) Ndeereti cia gatatũ .--. (e) Kũgaathĩrĩria ũũgĩ .- (f) Ayubu gwĩtetera rĩa mũthia .--. Mĩario ya Elihu .--. Mwathani gũcookeria Ayubu .--. Kũrĩĩkia .-