Gũtaarĩria Itũũra rĩa Thesalonike nĩrĩo rĩarĩ inene rĩa bũrũri wa Makedonia ũrĩa wathagwo nĩ Aroma. Paũlũ aambĩrĩirie kanitha kũu thuutha wa kuuma Filipi. Ataanaikara kũu mũno, nĩkwagĩire na inegene kuuma kũrĩ Ayahudi arĩa maarĩ na ũiru nĩ ũndũ wa ũrĩa Paũlũ ahoteete kũhunjia ndũmĩrĩri ya Ũkristiano kũrĩ andũ arĩa mataarĩ Ayahudi, arĩa maaguucĩrĩirio nĩ ndini ya Juda. Paũlũ agĩkĩingatwo kuuma Thesalonike, agĩthiĩ Berea. Agĩgĩthiĩ na mbere agĩkinya Korinitho, na e kũu akĩnyiita ndũmĩrĩri kuuma kũrĩ Timotheo mũndũ ũrĩa maarutithanagia wĩra naake. Ndũmĩrĩri ĩyo yarĩ ya kũmũtaarĩria ũrĩa kanitha wa Thesalonike waikarĩĩte. Marũa ma Paũlũ ma Mbere kũrĩ Athesalonike maakĩrĩ ma kũũmĩrĩria Akristiano na gũtũma marũme wega. Nĩacookeetie ngaatho nĩ ũndũ wa kũigua ũhoro wa wĩtĩkio wao na wendo, agakĩmaririkania mũikarĩre ũrĩa aikarĩĩte naguo rĩrĩa aarĩ hamwe nao, na agacookia ciũria iria ciorĩĩtio kanithainĩ cia gũcooka gwa Kristũ nacio nĩ ici: Mũndũ wetĩkĩĩtie na agĩkua mbere ya Kristũ gũcooka o naake nĩakaagaya muoyo wa tene na tene ũrĩa ũkaareehwo nĩgũcooka kũu gwake? Nĩrĩ Kristũ agooka rĩngĩ? Paũlũ ahũthĩrĩĩte mweke ũyũ na kũmeera atĩ mathiĩ o na mbere kũruta wĩra makirĩĩte o meetereire gũcooka gwa Kristũ me na mwĩhoko. Maũndũ marĩa marĩ marũainĩ maya Gũtaarĩria . Ngaatho na kũgaathĩrĩrio .--. Gũtaarwo mũtugoinĩ wa Mũkristiano .- Kwĩrwo ũhoro wa gũũka gwa Kristũ .--. Gũtaarwo kwa mũthia .- Kũrĩĩkia .-