 Riiri wa Ngai na ũrĩa mũndũ atũũgĩrĩĩtio nĩ Ngai#.Thaburi ĩno yandĩkirwo nĩ Daudi. MWATHANI, o wee MWATHANI witũ, ĩ rĩĩtwa rĩaku ti rĩnene gũũkũ thĩ guothe! Riiri waku-rĩ, ũkinyĩĩte o igũrũ matuinĩ,  na twana o na tũkenge nĩtũũkumagia na tũnua twatuo. Wee-rĩ, hatirĩ thũ o na ĩmwe yaku ĩngĩgũthengerera o na atĩa. Thũ ciaku o na arĩa magũũkagĩrĩra atĩ nĩguo merĩhĩrie harĩ we nĩũmakiragia ki.  Atĩrĩĩrĩ, rĩrĩa ngũtiira maitho maakwa ngabaara igũrũ rĩrĩa wee wombire, ngoona mweri na njata icio wĩkĩrĩĩte kuo;  ndĩyũragia atĩrĩ, “Kaĩ mũndũ akĩrĩ we kĩ nĩguo ũikarage ũkĩmwĩciiragia? Mũndũ ũrĩa arĩ o rũkũngũ akĩrĩ kĩ tondũ ũmũrũmbũyagia?”  Nĩ amu wee ũmũũmbĩĩte ũguo atĩ no haniini atigairie ahaane o ta we#. O ta we: Kana o ta Ngai, kana araika. mwene; o na ũkamũhumba thũmbĩ ya riiri na ya gĩtĩĩo mũtwe wake.  Nĩũmũthuurĩĩte ũkamũhe wathani igũrũ rĩa indo ciothe iria wee ũũmbĩĩte; ũgakĩiga indo ciothe o nyaarĩrĩinĩ ciake: ng'ondu ciothe o na ng'ombe, nyamũ ciothe cia gĩthaka, nyoni cia rĩerainĩ, thamaki cia iriainĩ, o na kĩndũ o gĩothe kĩrĩa kĩgeragĩra kũu iriainĩ thĩinĩ. MWATHANI, o wee MWATHANI witũ, ĩ rĩĩtwa rĩaku ti rĩnene gũũkũ thĩ guothe!