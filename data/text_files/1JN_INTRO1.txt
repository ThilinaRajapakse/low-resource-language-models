Gũtaarĩria Marũa ma mbere ma Johana meendaga kũhingia maũndũ meerĩ: Ũndũ wa mbere nĩkũũmĩrĩria andũ arĩa marĩmathoomaga maikarage marĩ na ngwatanĩro na Ngai o hamwe na mũũrũwe Jesũ Kristũ. Wa keerĩ nĩkũmamenyithia ũgwati wakũrũmĩrĩra moorutani ma maheeni marĩa mangĩthũũkia ngwatanĩro yao na Ngai. Ũrutani ũcio wa maheeni wĩ na mũthingi waguo harĩ wĩtĩkio atĩ, ũũru uumaga harĩ kũnyiitanĩra na maũndũ ma thĩ, na kwoguo Jesũ Mũrũ wa Ngai ndangĩagĩkorirwo e mũndũ. Arutani acio moigaga atĩ kũhonoka nĩkuohorwo kuuma harĩ gwĩtanga na maũndũ ma thĩ ĩno; ningĩ nĩmaarutanaga atĩ ũhonokio ndũnyiitanĩĩte na mĩtugo mĩega o kana kwenda mũndũ ũrĩa ũngĩ. Mwandĩki wa marũa maya nĩareganĩĩte na moorutani macio agakiuga atĩ, Jesũ Kristũ aarĩ mũndũ biũ, na nĩoigaga agwatĩirie mũno atĩ andũ oothe arĩa meetĩkĩĩtie Jesũ Kristũ na makeenda Ngai, no mũhaka meendanage mũndũ na ũrĩa ũngĩ. Maũndũ marĩa marĩ marũainĩ maya Gũtaarĩria .- Ũtheri na nduma .--. Ciana cia Ngai na ciana cia Ngoma .- Ũhoro wa ma na wa mahĩtia .- Muorooto wa wendo .- Wĩtĩkio wa ũhootani .-