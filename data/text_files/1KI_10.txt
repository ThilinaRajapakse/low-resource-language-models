 Iceera rĩa kwini wa Sheba (Maũ .-)  Na rĩĩrĩ, rĩrĩa kwini wa Sheba aiguire ngumo ya Solomoni ũrĩa aamenyeete MWATHANI, agĩthiĩ Jerusalemu nĩguo akamũgerie na kũmũũria ciũria nditũ. Naake agĩkinya Jerusalemu arũmĩrĩirwo nĩ andũ aingĩ marĩ na ngamĩĩra ikuuĩĩte indo nungi wega, thahabu nyingĩ mũno, o na tũhiga twa goro. Na rĩrĩa maikaranirie o eerĩ, kwini akĩũria mũthamaki maũndũ moothe marĩa eendaga kũmũũria. Naake Solomoni akĩmũcookeria maũndũ moothe ategũtigĩrĩra ũndũ o na ũmwe. Naake kwini wa Sheba agĩkĩigua ũũgĩ wa Solomoni na akĩona nyũmba ĩrĩa aakĩĩte. Ningĩ agĩcooka agĩkĩona irio iria aarĩaga, mũtũũrĩre wa njaama ciake, mũtungatĩre ũrĩa ciamũtungatagĩra, mwĩhumbĩre wacio wa nguo, ndungata iria ciamũtungataga meethainĩ, o na magongoona ma njino marĩa aarutaga Hekaarũinĩ. Maũndũ macio moothe makĩmũgegia na agĩthirwo nĩ hinya. Naake kwini agĩkĩĩra mũthamaki atĩrĩ, “Ti itherũ maũndũ moothe marĩa njiguĩte makĩario bũrũriinĩ wakwa makwĩgiĩ wee o na ũũgĩ waku nĩ ma ma. No rĩĩrĩ, ũhoro ũcio ndiawĩtĩkirie nginya o hĩndĩ ĩrĩa ndĩrookire gũũkũ, ndĩrawĩyonera niĩ mwene. Ningĩ-rĩ, o na nuthu yaguo ndiaũiguĩte, nĩ ũndũ ũũgĩ o na ũtonga waku nĩikĩrĩĩte ũrĩa ndaiguĩte. Gũkena-rĩ, nĩ atumia aaku#. Atumia aaku: Kĩhibirania kĩmeetaga arũme.! Ningĩ nĩ ndungata ciaku iria igũtungataga hĩndĩ ciothe, na ikagĩa na mweke wa kũiguaga ciugo cia ũũgĩ waku! MWATHANI Ngai waku arogoocwo! O we ũrĩa ũkeneetio nĩwe agagũtua mũthamaki wa Isiraeli. Nĩ ũndũ wendo wake harĩ Isiraeli nĩ wa tene na tene, nĩkĩo gĩtũmĩĩte agũtue mũthamaki nĩguo ũmatuagĩre ciira na kĩhooto na ũthingu.” Naake kwini akĩhe mũthamaki Solomoni iheeo iria aamũreeheire nacio nĩ: makĩria ma kiro ngiri inya cia thahabu (,), indo nungi wega nyingĩ mũno, o na tũhiga twa goro. Ningĩ gũtiakorirwo kuonekeete mũndũ ũngĩ wamũheete indo nungi wega nyingĩ ta icio kwini wa Sheba aamũheire. Ningĩ gĩkundi kĩa meeri cia Hiramu kĩrĩa kĩareehire thahabu imĩrutĩĩte Ofiri, nĩkĩareehire mĩthandarĩ mĩingĩ mũno o na tũhiga twa goro irutĩĩte o kuo. Naake Solomoni agĩthondeka itugĩ cia mĩthandarĩ ĩyo igĩtuĩka cia Hekaarũ na cia nyũmba yake. Ningĩ agĩthondeka nayo inanda o na ngita cia aini a nyĩmbo. Gũtirĩ kwareehwo mĩthandarĩ ĩngĩ mĩega ta ĩyo kũu Isiraeli o na gũtirĩ kuoneka ĩngĩ ta yo o na rĩ. Naake mũthamaki Solomoni akĩhe kwini wa Sheba kĩrĩa gĩothe oorĩĩtie igũrũ rĩa iheeo iria we mwene aamũheete irĩ ũtaana wa mũthamaki. Naake kwini hamwe na njaama ciake makĩinũka Sheba bũrũriinĩ wao. Ũtonga wa Solomoni (Maũ .-) Na rĩĩrĩ, mũthamaki Solomoni nĩamũkagĩra kiro ta ngiri mĩrongo ĩĩrĩ na ithatũ cia thahabu ( ,) o mwaka, kuongerera marĩhi ma magooti na uumithio ũrĩa wareehagwo nĩ ahũũri a mbiacara. O na ningĩ nĩareehagĩrwo thahabu nĩ athamaki a Arabia o na abarũũthi a ng'ongo cia Isiraeli. Ningĩ mũthamaki Solomoni agĩthondekithia ngo iria nene magana meerĩ (), na o ĩmwe yahũmbagĩrwo na ta kiro mũgwanja cia thahabu. Ningĩ agĩcooka agĩthondekithia ngo ingĩ iria niini magana matatũ () na o ĩmwe yahumbĩragwo na ta kiro igĩrĩ cia thahabu. Naake mũthamaki akĩiga ngo icio ciothe nyũmbainĩ ĩrĩa yetagwo mũtitũ wa Lebanoni.#. Mũtitũ wa Lebanoni: Rora .-; .; Maũ .. Ningĩ mũthamaki agĩthondekithia gĩtĩ gĩa ũthamaki kĩnene mũno kĩa mũguongo agĩcooka agĩkĩhumbĩra gĩothe na thahabu ĩrĩa njega mũno. -Nakĩo gĩtĩ kĩu kĩahaicagwo na ngathĩ ya makinya matandatũ. Ningĩ nĩkĩarĩ na mũhiano wa mũrũũthi o mũthiainĩ wa ngathĩ o ngathĩ; yothe yarĩ mĩhiano ikũmi na ĩĩrĩ ya mĩrũũthi. Ningĩ na mwena wa na thuutha wa gĩtĩ kĩu nĩharĩ na mũhiano wa mũtwe wa ndeegwa, na mooko maguo meerĩ maagemeetio na mũhiano wa mũrũũthi o guoko. Gũtirĩ gwathondekwo gĩtĩ kĩngĩ kĩa mũthamaki takĩo ũthamakiinĩ ũngĩ o ũrĩkũ. Ningĩ ikombe ciothe iria mũthamaki Solomoni aanyuaga nacio ciathondekeetwo na thahabu, o na indo cia kũhũthĩrwo iria ciaigĩĩtwo Nyũmba ĩrĩa yetagwo mũtitũ wa Lebanoni ciathondekeetwo na thahabu ĩrĩa therie mũno. Hatirĩ o na kĩmwe gĩacio gĩathondekeetwo na betha nĩ gũkorwo betha ndĩonagwo ta kĩndũ kĩrĩ bata matukũinĩ ma ũthamaki wa Solomoni. Ningĩ Solomoni aarĩ na gĩkundi kĩa meeri gĩatwaranaga hamwe na gĩkundi kĩa Hiramu mũthamaki wa Turo. O mĩaka ĩtatũ yathira, meeri ciake nĩciacookaga ikuuĩĩte thahabu, betha, mĩguongo, thinwa, na nũgũ. Naake Solomoni aatongeete, na akoohĩga agakĩra athamaki oothe a thĩ. Nao andũ oothe a thĩ magagĩũkaga kũrĩ we nĩ geetha maigue ũũgĩ ũcio Ngai aamũheete. Na o mũndũ o wothe ũrĩa wokaga kũmuona nĩamũreehagĩre iheeo. Iheeo icio ciakoragwo irĩ: betha na thahabu, nguo, indo cia mbaara, indo nungi wega, mbarathi, na nyũmbũ. Ũndũ ũyũ wekĩkaga mwaka o mwaka.  Naake Solomoni akĩũmba mbũtũ ya ita yarĩ na ngaari cia mbarathi ngiri ĩmwe na magana mana (,) na thigari cia mbarathi ngiri ikũmi na igĩrĩ (,). Akĩiga imwe ciacio matũũra mwanya mwanya na iria ingĩ agĩikara nacio kũu Jerusalemu.  Ningĩ matukũinĩ ma ũthamaki wake, betha yaingĩhĩĩte o ta mahiga kũu Jerusalemu, o nayo mĩtarakwa ĩkaingĩha o ta mĩkũyũ ĩrĩa yarĩ magũrũinĩ ma irĩma cia Juda mwena wa na ithũĩro.  Nao andũ arĩa maarutagĩra mũthamaki wĩra wa wonjoria, maagũraga mbarathi kuuma bũrũri wa Musiri na Kilikia.#. Musiri na Kilikia: Maarĩ mabũrũri meerĩ ma tene maarĩ mwena wa kĩanda wa na irathĩro wa bũrũri ũrĩa wĩtagwo Ũturuki (Turkey). Mabũrũri maya maarĩ igweta mũno nĩ ũndũ wa kũrĩithia mbarathi na nyũmbũ hĩndĩ ya ũthamaki wa Solomoni. Ningĩ kuuma Misiri makagũra ngaari cia mbarathi. Mbarathi ĩmwe yoimaga betha igana na mĩrongo ĩtaano na ngaari ĩmwe ya ita icunjĩ magana matandatũ () cia betha. Ũguo noguo athamaki a Ahiti o na a Siria meendagĩrio nĩ andũ acio a Solomoni a wonjoria.