Gũtaarĩria Rĩĩrĩ nĩ ibuku rĩa maũndũ marĩa maaguũrĩirio Johana nĩ Jesũ. Ibuku rĩĩrĩ rĩandĩkirwo hĩndĩ ĩrĩa Akristiano maanyariiragwo nĩ ũndũ wa gwĩtĩkia atĩ Jesũ Kristũ nĩ Mwathani. Mwandĩki wa ibuku rĩĩrĩ aarĩandĩkire nĩ geetha oomĩrĩrie andũ arĩa aandĩkĩire, amahe mwĩhoko, o na amoomĩrĩrie matigaate wĩtĩkio hĩndĩ ya mathĩĩna na ya kũnyariirwo. Gĩcunjĩ kĩnene kĩa ibuku rĩĩrĩ nĩ maũndũ marĩa maaguũrĩirio Johana nĩ Jesũ, na cioneki iria ciandĩkĩĩtwo na rũthiomi rũhaana ta arĩ ngerekano. Andũ arĩa mangĩamenyire ũrĩa rũthiomi rũu rwoigaga nĩ Akristiano a matukũ macio, no kũrĩ andũ arĩa angĩ rũtingĩamenyekire. Ũhoro ũrĩa ibuku rĩĩrĩ rĩendaga kũheana nĩũcookereetwo maita maingĩ na njĩra mwanya mwanya thĩinĩ wa cioneki cia mĩthemba mĩingĩ. O na angĩkorwo andũ matiĩtĩkanagĩria ũtaũri wa ibuku rĩĩrĩ, ũhoro ũrĩa rĩendaga kũheana ti mũhithe na nĩguo atĩ: Ngai nĩakaahoota thũ ciake ciothe kinyagia o na Caitaani na ũndũ wa Kristũ Mwathani, na nĩakaahe andũ aake arĩa ehokeku kĩraathimo kĩa thĩ njerũ na igũrũ rĩerũ rĩrĩa ũhootani ũyũ ũkaahinga. Maũndũ marĩa marĩ ibukuinĩ rĩĩrĩ Gũtaarĩria .- Kĩoneki kĩa mbere na marũa kũrĩ makanitha mũgwanja .--. Ibuku rĩĩrĩ na ndumo mũgwanja .--. Tũrumbeeta mũgwanja .--. Ndamaathia na nyamũ igĩrĩ .--. Cioneki mwanya mwanya .--. Mbakũri mũgwanja cia maraakara ma Ngai .- Gũthũũkangio kwa Babiloni, na kũhootwo kwa nyamũ, anabii a maheeni, o na Ngoma .--. Ituĩro rĩa mũthia .- Igũrũ rĩerũ, thĩ njerũ na Jerusalemu njerũ .--. Kũrĩĩkia .-