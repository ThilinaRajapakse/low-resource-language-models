 Ngai nĩagitagĩra andũ aake#. Thaburi ĩno yandĩkirwo nĩ Daudi. Tiga MWATHANI araarĩ mwena witũ, Aisiraeli ta nĩmagĩcookere ũguo; “Tiga MWATHANI araarĩ mwena witũ rĩrĩa thũ ciitũ iratũtharĩkĩire, ingĩratũmeririe tũrĩ o muoyo, nĩ ũrĩa irarĩrĩmbũkĩĩtwo nĩ maraakara nĩ ũndũ witũ. Tũngĩrahaatirwo nĩ mũiyũro wa maaĩ, tũhubĩkanio nĩ maaĩ; tũngĩrahubĩkanirio nĩ kĩguũ gĩgũtherera na ihenya ta rũũĩ.”  MWATHANI arogaathwo, tondũ ndanatũrekereria tũniinwo nĩ thũ ciitũ. Tũhonokeire ciarera o ta kanyoni koorĩĩte kuuma mũtegoinĩ wa mũtegi nyoni; mũtego nĩũtuĩkĩĩte, tũgakĩũra!  Ũteithio witũ uumaga harĩ MWATHANI, ũrĩa wombire igũrũ na thĩ.