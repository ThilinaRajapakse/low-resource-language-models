Gũtaarĩria Timotheo aarĩ Mũkristiano mwĩthĩ wa kuuma bũrũri wa Asia Niini. Nyina aarĩ Mũyahudi naake ithe aarĩ Mũngiriki. Timotheo nĩatuĩkire wa thiritũ ya Paũlũ na wa kũmũteithagia wĩrainĩ wake wa kũhunjia. Marũainĩ maya ma mbere ma Paũlũ kũrĩ Timotheo, Paũlũ aarĩĩtie ũhoro wa maũndũ matatũ: Wa mbere marũa maya nĩmakaananĩĩtie ũrutani wa maheeni thĩinĩ wa kanitha. Ũrutani ũcio watukanĩĩtie maũndũ meerĩ: maũndũ ma Ayahudi na maũndũ matarĩ ma Ayahudi. Ũrutani ũcio waumanĩĩte na ũrĩa andũ meetĩkĩĩtie atĩ thĩ ĩno tũrĩ nĩ njũru na atĩ mũndũ ndangĩhonoka atarĩ na ũũgĩ wa mwanya na atekũrũmĩrĩra mĩtugo ta ya kwaga kũrĩa irio mĩthemba na mĩthemba na kwaga kũhikania. Wa keerĩ marũa maya nĩmarĩ na ũrutani wa ũrĩa kanitha wagĩrĩirwo nĩgũtongorio na ũrĩa andũ maagĩrĩirwo gũthaathaiya Ngai. Nĩmataarĩirie mĩtugo ĩrĩa andũ arĩa matongoragia kanitha o hamwe na andũ arĩa mateithanagia nao maagĩrĩirwo nĩ gũkorwo nayo. Wa gatatũ Paũlũ nĩataarĩirie Timotheo ũrĩa angĩtuĩka ndungata njega ya Jesũ Kristũ na wĩra ũrĩa aagĩrĩirwo nĩkũrutĩra ikundi mwanya mwanya cia andũ arĩa meetĩkĩĩtie. Maũndũ marĩa marĩ marũainĩ maya Gũtaarĩria .- Mataaro makoniĩ mũtaratara wa kanitha na atongoria aayo .--. Mataaro kũrĩ Timotheo makoniĩ wĩra wake .--.