 Aisiraeli gũtarwo riita rĩa mbere  Na rĩĩrĩ, mũthenya wa mbere wa mweri wa keerĩ wa mwaka wa keerĩ kuuma andũ a Isiraeli moima Misiri, MWATHANI nĩarĩirie Musa Hemainĩ ya gũtũnganwo me werũinĩ wa Sinai akĩmwĩra atĩrĩ, -“ Ngwenda wee na Harũni mũtare andũ a Isiraeli kũringana na mĩhĩrĩga na mbarĩ ciao. Andĩkaai marĩĩtwa ma arũme oothe arĩa me na mĩaka mĩrongo ĩĩrĩ gũthiĩ na igũrũ, arĩa mangĩhota gũthiĩ mbaara. Kuuma harĩ o mũhĩrĩga ũriai mũtongoria wao amũteithĩrĩrie.” -Nao andũ arĩa maathuurirwo a kũmateithĩrĩria nĩ: Acio nĩ o maathuurirwo kuuma harĩ mũingĩ, na nĩ o maarĩ atongoria a mũhĩrĩga ũrĩa mũndũ oimĩĩte, na anene a mĩhĩrĩga ya Aisiraeli. Musa na Harũni mateithĩrĩirio nĩ andũ acio ikũmi na eerĩ, magĩgĩĩta andũ oothe hamwe, mũthenya wa mbere wa mweri wa keerĩ, makĩmaandĩka oothe kũringana na mĩhĩrĩga yao na mbarĩ ciao. Marĩĩtwa ma arũme oothe arĩa maarĩ na mĩaka mĩrongo ĩĩrĩ gũthiĩ na igũrũ makĩandĩkwo na magĩtarĩrwo o ta ũrĩa MWATHANI aathanĩĩte. Musa aandĩkĩire andũ marĩĩtwa werũinĩ wa Sinai. -Arũme arĩa maarĩ na mĩaka mĩrongo ĩĩrĩ gũthiĩ na igũrũ arĩa mangĩathiire mbaara magĩkĩandĩkwo marĩĩtwa kũringana na mĩhĩrĩga na mbarĩ. Maambĩrĩirio na mũhĩrĩga wa Reubeni ũrĩa warĩ irigithaathi rĩa Jakubu. Mũigana wao oothe warĩ: Oothe maarĩ andũ ngiri magana matandatũ na ithatũ, na magana mataano na mĩrongo ĩtaano (,). Alawii matiandĩkanĩirio marĩĩtwa na andũ a mĩhĩrĩga ĩyo ĩngĩ, tondũ MWATHANI nĩerĩĩte Musa atĩrĩ, “Ũgĩtara andũ arĩa mangĩthiĩ mbaara, ndũgatare andũ a mũhĩrĩga wa Lawi. Handũ ha ũguo matue a kũroraga Hema ya gũtũnganwo o hamwe na indo ciothe ciayo. Nĩ o marĩmĩkuuaga o hamwe na indo ciayo, magatungataga thĩinĩ wayo, o na makaambaga hema ciao ĩmĩthiũrũrũkĩirie. Hĩndĩ ĩrĩa mwathaama, Alawii nĩ o marĩambũraga Hema ĩyo, magacooka magathiĩ makamĩamba harĩa mwathaamĩra. Na rĩĩrĩ, mũndũ ũngĩ ũrĩa ũrĩmĩkuhagĩrĩria nĩkũũragwo arĩũragagwo. Andũ acio angĩ a Isiraeli marĩambaga hema ciao me ikundi ikundi, o mũndũ akaamba harĩ andũ aao harĩa harĩ na bendera yao. No rĩĩrĩ, Alawii marĩambaga hema ciao ithiũrũrũkĩirie Hema ya gũtũnganwo nĩguo makamĩgitĩra, nĩ geetha hatikaagĩe mũndũ ũkũmĩkuhĩrĩria atũme maraakara maakwa makinyĩre mũingĩ wa Isiraeli.” Kwoguo andũ a Isiraeli magĩĩka maũndũ moothe kũringana na ũrĩa MWATHANI aathĩĩte Musa.