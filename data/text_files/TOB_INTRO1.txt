Gũtaarĩria Ibuku rĩa Tobiti rĩheanaga ũhoro wa mũtũũrĩre wa kĩĩmũciĩ. Itũũrainĩ rĩa Nineve nĩkuo Tobiti aatũũraga. Tobiti nĩ mũndũ mũthingu, mũrũmia wa Watho wa Musa, na mũndũ mũtugi. No nĩ gĩtumuumu. Aatahanĩirio hamwe na mũhĩrĩga wao wa Nafutali agĩtwarwo Nineve. Nakuo itũũrainĩ rĩa Ekibatana nĩgwatũũraga mũndũ wa mũhĩrĩga wa Tobiti wetagwo Ragueli. Mwarĩwe Sara nĩatigĩĩtwo nĩ athuuri mũgwanja kĩrũmanĩrĩrio tondũ mooragagwo nĩ ngoma yetagwo Asimodeo, o ũtukũ ũrĩa mahikania mbere ya mamenyane kĩĩmwĩrĩ. Tobiti na Sara nĩ ũndũ wa mathĩĩna maao marahooya Mwathani amarute muoyo, no Ngai agacookia mahooya na njĩra ciake mwene. Aramatũmĩra mũraika Rafaili. Rafaili agatwara Tobia mũrũ wa Tobiti kwa Ragueli na akahikithania Tobia na Sara, o na akahe Tobia ndaawa ya kũhonia maitho ma ithe. Ibuku rĩĩrĩ rĩragaathĩrĩria ũhoro wa kũruta mĩhothi, na ũhoro wa kũbaarĩrĩra mĩĩrĩ ya andũ makua. Ningĩ nĩrĩraheana mũhiano mwega wa ũtũũro wa ũhikania gatagatĩinĩ ga Akristiano, o na rĩgatũruta atĩ Ngai na ũtugi wake atwaranaga na ithuĩ mũthenya o mũthenya. Ibuku rĩĩrĩ rĩandĩkirwo na Kĩhibirania kana Kĩaramaika ta mĩaka  mbere ya gũciarwo kwa Jesũ Kristũ. Nĩrĩheanaga na njĩra hubũku ũhoro wa ndini na mĩtugo ya Ayahudi kabere ga gũciarwo kwa Jesũ Kristũ. Maũndũ marĩa marĩ ibukuinĩ rĩĩrĩ Tobiti arĩ Nineve na Sara arĩ Media, gũthĩĩnĩka na kũhooya kwao .--. Mahooya maao gũcookio .--. a. Ngai gũcookia mahooya maao na njĩra ya gũtũma mũraika Rafaili .- b. Tobiti gũtaara mũũriũ Tobia .- c. Rafaili gũthiĩ Media marĩ na Tobia .--. d. Tobia kũhikia Sara .--. e. Rafaili gũcooka hamwe na Tobia na Sara, na kũhonia ũtumuumu wa Tobiti .--. Mũraika Rafaili kwĩmenyithania nĩ we ũ .- Tobiti kũgaatha Ngai na gũtaara Tobia .--.