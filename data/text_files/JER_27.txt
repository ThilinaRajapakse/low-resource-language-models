 Jeremia gwĩkĩra icooki ngingo Na rĩĩrĩ, rĩrĩa Zedekia, mũrũ wa Josia, aatuĩkire mũthamaki wa Juda, MWATHANI nĩanjĩĩrire ndĩthondekere icooki rĩa mĩkwa na mbaaũ, ndĩrĩĩkĩre ngingo. MWATHANI agĩcooka akĩnjĩĩra ndũme ndũmĩrĩri#. Ndũmĩrĩri: Kĩhibirania kiugaga MWATHANI eerire Jeremia athondeke “Icooki” no ti “Ndũmĩrĩri” kũrĩ athamaki acio. kũrĩ athamaki a Edomu, Moabi, Aamoni, Turo, na Sidoni hũthĩrĩĩte mabarũũthi aao arĩa mookĩĩte Jerusalemu kuona mũthamaki Zedekia. MWATHANI Mwene Hinya Wothe, Ngai wa Isiraeli, aanjĩĩrire ndĩmaathe makeere athamaki aao atĩ we, MWATHANI oiga ũũ: “Nĩ niĩ ndoombire thĩ na hinya na ũhoti wakwa o na ngĩũmba andũ, na nyamũ ciothe iria itũũraga thĩinĩ wayo; na nĩ niĩ ndĩmĩheanaga kũrĩ mũndũ o wothe ũrĩa ingĩenda. Rĩu nĩndaiga mabũrũri maya moothe rungu rwa watho wa ndungata yakwa, mũthamaki Nebukadinezaru wa Babilonia, o na nĩndamũhe nyamũ cia gĩthaka nĩguo imũtungatagĩre. Ndũũrĩrĩ ciothe nĩikaamũtungatagĩra we mwene, na mũũriũ, o na itungatagĩre mũcũkũrũwe, o nginya ihinda rĩgaakinya rũũrĩrĩ rũu rwake rũharagane. Hĩndĩ ĩyo rũũrĩrĩ rwake nĩrũgaatungata ndũũrĩrĩ nyingĩ o na rũtungate athamaki anene. “Na rĩĩrĩ, rũũrĩrĩ kana ũthamaki ũrĩa ũtakaahe mũthamaki ũcio ti Nebukadinezaru wa Babilonia gĩtĩĩo, na rũrege gwathĩkĩra watho wake, ngaaũherithia na mbaara, ng'aragu, na mũrimũ nginya ngaawananga o biũ na hũthĩrĩĩte mũthamaki Nebukadinezaru. Mũtigaathikĩrĩrie anabii, aragũri, arooti, ago, o na kana arogi aanyu arĩa maramwĩra mũtikaahe mũthamaki wa Babilonia gĩtĩĩo. Acio nĩ maheeni maramũrathĩra na nĩmegũtũma mũthaamio kuuma bũrũriinĩ wanyu; ngũmũrutũrũra na inyuĩ mwanangwo. No rĩĩrĩ, rũũrĩrĩ o ruothe rũrĩa rũkũhe mũthamaki wa Babilonia gĩtĩĩo na rũmũtungatĩre, nĩngũreka rũikare bũrũriinĩ waruo kĩũmbe, rũũrĩmage na rũũtũũrage. Niĩ MWATHANI, nĩ niĩ ndoiga ũguo.” O naake Zedekia mũthamaki wa Juda nĩndamwĩrire o taguo, ngĩmwĩra atĩrĩ, “Ĩtĩkĩra kũhe mũthamaki wa Babilonia gĩtĩĩo; mũtungatĩre we mwene o na andũ aake, na nĩũgũtũũra muoyo. Kaĩ we mwene na andũ aaku mũkũũragwo na mbaara, ng'aragu, na mũrimũ nĩkĩ, noguo nĩguo MWATHANI atuĩrĩire rũũrĩrĩ o ruothe rũrĩa rũtekũhe mũthamaki wa Babilonia gĩtĩĩo? Ndũgaathikĩrĩrie anabii arĩa marakũĩra atĩ ndũgaatungate mũthamaki wa Babilonia, tondũ nĩ ũhoro wa maheeni marakũrathĩra. MWATHANI we mwene oigĩĩte atĩ ndamatũmĩĩte na atĩ nĩkũmũheenia maramũheenia makĩgwetaga rĩĩtwa rĩake. Tondũ ũcio, ekũmũrutũrũra, mũũragwo, we mwene na anabii acio marakũrathĩra maheeni.” Ngĩcooka ngĩĩra athĩnjĩri Ngai na andũ oothe atĩrĩ, “MWATHANI oigĩĩte ũũ: ‘Mũtigaathikĩrĩrie anabii arĩa maramũrathĩra atĩ mĩthiithũ ya Hekaarũ nĩgũcookio o narua kuuma Babilonia, tondũ nĩ ũhoro wa maheeni maramũrathĩra. Mũtikaamathikĩrĩrie! Heei mũthamaki wa Babilonia gĩtĩĩo na nĩmũgũtũũra muoyo. Kaĩ itũũra rĩĩrĩ rĩgũkĩmomoranio nĩkĩ? Angĩkorwo o nĩ anabii kũna na marĩ na ndũmĩrĩri ciakwa-rĩ, nĩmagĩĩthaithe niĩ, MWATHANI Mwene Hinya Wothe, ndigeetĩkĩrie mĩthiithũ ĩrĩa ĩtigaire Hekaarũinĩ na nyũmbainĩ ya mũthamaki wa Juda yoywo ĩtwarwo Babilonia.’ ” -(Hĩndĩ ĩrĩa mũthamaki Nebukadinezaru aakuuire Jehoiakini, mũrũ wa Jehoiakimu, mũthamaki wa Juda, hamwe na andũ a Juda na a Jerusalemu arĩa maarĩ a bata, akĩmathaamĩria Babilonia-rĩ, nĩatigire itugĩ, itangi rĩa gĩcango, ngaari cia kũgũũcio, na mĩthiithũ ĩmwe Hekaarũ.) “Tathikĩrĩriai ũrĩa niĩ, MWATHANI Mwene Hinya Wothe, Ngai wa Isiraeli, nguuga ũhoroinĩ wa mĩthiithũ ĩrĩa ĩtigaire Hekaarũinĩ, nyũmbainĩ ya mũthamaki wa Juda, na thĩinĩ wa Jerusalemu: Mĩthiithũ ĩyo yothe ĩkuoywo ĩtwarwo Babilonia, ĩikare kuo nginya rĩrĩa ngeciiria ũhoro wayo. Hĩndĩ ĩyo-rĩ, nĩngaamĩcookia ndĩmĩige o kũndũ gũũkũ. Niĩ MWATHANI, nĩ niĩ ndoiga ũguo.”